# -*- mode: mandoku-view; -*-
#+TITLE: 四川通志
#+DATE: 2015-08-24 22:42:50.160699
#+PROPERTY: ID KR2k0052
#+PROPERTY: BASEEDITION WYG    
#+PROPERTY: JUAN 卷八
<pb:KR2k0052_WYG_008-1a>¶
欽定四庫全書¶
　四川通志巻八¶
　人物¶
　　江漢炳靈世載其英卿雲褒武之儔邈乎尚矣唐¶
　　宋元明以來人材輩出亦越我¶
　朝氣運日隆敎化日浹徳業文章理學經濟麟麟炳¶
　　炳光振千秋葢非獨閭里之榮也夫鄉國之賢兩¶
　　廡從祀其人固自不朽而後先迭起者或行誼可¶
<pb:KR2k0052_WYG_008-1b>¶
　　風或才猷較著輿論斯在物望攸歸亦難以湮没¶
　　昔人有云其山嶻嶪而嵯峩其人磊落而英多當¶
　　斯語者舍蜀中安歸乎作人物志¶
　成都府¶
　周商　瞿(雙流人孔子弟子生於瞿上鄉殁亦𦵏於/瞿上至今墓碣猶存文翁石室圖作商矍)¶
　　(上/)¶
　漢張　寛(字叔文成都人景帝時廬江文黨為蜀郡/守選寛等詣長安就博士受業寛還敎授)¶
　　(於蜀由是蜀學比齊魯仕至揚/州刺史作春秋章句十五篇)¶
<pb:KR2k0052_WYG_008-2a>¶
　　司馬相如(字長卿成都人少好讀書學撃劒事景/帝為武騎常侍以病免後客逰梁著子)¶
　　(虚賦盛稱苑囿車獵逰觀之羙其意㣲而婉其詞/麗以則主於諷諫武帝讀而善之以蜀人楊得意)¶
　　(薦召見屢獻賦拜為郎㑹唐䝉驚擾巴蜀遣相如/諭之拜中郎建節乗傳至蜀通卭筰還報帝大悦)¶
　　(後復奏大人賦帝稱其飄飄有/凌雲之意尋以病免居茂陵)¶
　　楊　宣(字君緯什邡人少受學於楚國王子張河/内鄭子侯長於天文圖緯成帝徴拜諫議)¶
　　(大夫勸上立定陶王為太子出為交州牧太子即/位徴拜太倉令上言封周公孔子後帝從之又薦)¶
　　(王剛徐吉郭越龔勝皆名士/平帝時持節授為講學大夫)¶
　　揚　雄(字子雲成都人少好學博極羣書口吃不/能劇談而好深沈之思成帝時為郎給事)¶
<pb:KR2k0052_WYG_008-2b>¶
　　(黄門嘗奏甘泉河東校獵長楊/四賦又著法言及太𤣥經等書)¶
　　楊　終(字子山成都人習春秋為郡小吏詣京師/受業顯宗時召拜校書郎中嘗受詔刪大)¶
　　(史公書為十餘萬言又著春秋/外傳十二篇改定章十五萬言)¶
　　李　尤(字伯仁新都人少以文章顯名侍中賈逵/薦尤有相如揚雄之才明帝召作東觀辟)¶
　　(雍等賦拜諫議大夫太子廢為濟隂王尤上書切/諫順帝立遷樂安相尢與劉珍共撰漢紀又所著)¶
　　(詩賦銘誄頌七嘆/十典凡三十八篇)¶
　　諒　輔(字漢儒新都人為郡五官掾時天大旱乃/祝曰輔不能進諫納忠薦賢退惡至令天)¶
　　(地降災咎在我乎若日中不雨乞以/身自焚頃之雲合雨澍一郡霑洽)¶
<pb:KR2k0052_WYG_008-3a>¶
　　翟　酺(字子超新都人四世傳詩酺尤善老子及/圖緯天文厯算徴拜議郎遷侍中安帝時)¶
　　(元舅耿寳及皇后子弟閻顯等並用威權酺上疏/切諫不省出為酒泉太守擊殺叛羗威名大振遷)¶
　　(京兆尹順帝即位拜光禄大夫遷將作大/匠屢因災異多所匡正以忤權貴罷歸)¶
　　何　英(字叔俊郫縣人學通經緯著漢徳春秋/十五巻孫汶亦深於學著世務三十篇)¶
　　任　永(字叔本新繁人少習齊詩逰京師敎授十/餘年友人董奉徳病死洛陽永躬推鹿車)¶
　　(載喪至其家後奔師喪道卒臨命勅兄子造曰/必致我尸於師之門使死而有知魂靈方不慙)¶
　　張　楷(字公超霸子通嚴氏春秋古文尚書門徒/常百人五府連辟舉賢良不就順帝詔云)¶
　　(楷行慕原憲操擬夷齊郡守以禮發/遣稱疾不起性好道術能作五里霧)¶
<pb:KR2k0052_WYG_008-3b>¶
　　張　陵(字處冲楷子官尚書大將軍梁冀帶劒入/省陵叱之出勅虎賁奪之冀跪謝陵不應)¶
　　(即劾奏冀請廷尉論罪有詔以一嵗俸贖百僚肅/然初冀弟不疑舉陵孝亷責曰舉君適以自禍陵)¶
　　(曰今伸公憲/正報私恩也)¶
　　朱　普(字伯禽雙流人為郡功曹刺史與太守有/隙訐劾之普被逮詣新都獄掠笞連月肌)¶
　　(肉臭腐卒證太守無罪勅其子曰/我死載喪詣闕使天子知我心)¶
　　任　昉(字文始成都人為尚書令梁冀憚之出為/平原太守冀誅後昉復為尚書令歴司𨽻)¶
　　(校/尉)¶
　　趙　戒(字志伯成都人質帝時為司空梁冀弑帝/戒與胡廣李固以清河王蒜明徳著聞宜)¶
<pb:KR2k0052_WYG_008-4a>¶
　　(立冀不從改立桓帝/戒官至太尉封亭侯)¶
　　趙　典(字仲經成都人少篤行博學襲封為太常/朝廷毎有疑議輙咨問之典據經正對兄)¶
　　(子謙司𨽻尉車師王侍子為董卓所愛數犯法謙/收殺之卓怒甚而素敬憚謙故不加罪轉為前將)¶
　　(軍擊賊有功封郫侯卒弟温初為京兆丞歎曰大/丈夫當雄飛安能雌伏棄官去嵗饑設賑所活萬)¶
　　(餘人獻帝徴為侍中時李傕郭汜相攻劫帝温與/傕書曰於易一為過再為渉三而弗改滅其頂凶)¶
　　(傕怒欲殺/之免官歸)¶
　蜀漢董扶(字茂安蜀郡人兼通數經善歐陽尚書又/事聘君楊厚究極圖䜟至京師遊覽太學)¶
　　(還鄉敎授弟子靈帝徴拜侍中在朝稱為儒宗甚/見器重尋為蜀郡屬國都尉年八十二卒始扶發)¶
<pb:KR2k0052_WYG_008-4b>¶
　　(詞抗論益部少雙故號曰至止言人莫能當所至/而談止也後丞相亮問秦虙以扶所長虙曰董扶)¶
　　(能褒秋毫之善/貶纎芥之惡)¶
　　杜　瓊(成都人受學於任安精究安術累官太常/静黙少言闔門自守不妄交一時名臣如)¶
　　(蔣琬費禕輩皆器重之/著韓詩章句十餘萬言)¶
　　文　齊(漢州人守滇雲疏鑿陂/池厲兵保障甚有能聲)¶
　晉杜　軫(成都人舉孝亷除建寜令政化大行士民/悦服秩滿將歸羣蠻追送賂遺甚多軫一)¶
　　(無所受累遷尚書郎軫子毘為益州刺/史次子秀為羅尚主簿俱死節於賊)¶
　　杜　烈(成都人軫之弟歴安陽令明於政事遷衡/陽守聞兄軫亡自表兄子幼弱求去詔轉)¶
<pb:KR2k0052_WYG_008-5a>¶
　　(犍為太守/蜀人榮之)¶
　　夀　良(字文淑成都人良少與犍為張徴費緝並/知名治春秋三傳貫通五經操身貞素刺)¶
　　(史皇甫晏貢之三司遂辟於太宰除霸城令歴始/平太守治政著稱徙扶風轉秦國内史子紹累官)¶
　　(大長秋卒𦵏/於洛北邙山)¶
　　柳　隠(字休然成都人少與同郡杜正柳伸並知/名隠直誠篤亮交友居厚達於從政數從)¶
　　(大將軍姜維征伐臨事設計嘗敵陷陣勇畧冠軍/為牙門將巴郡太守騎都尉遷漢中黄金圍督景)¶
　　(耀六年魏鎮西將軍鍾㑹侵蜀入漢川圍戍多下/惟隠堅壁不動㑹别將攻之不能克後主既降以)¶
　　(手令勅隠乃詣㑹晉文帝聞而義之咸熙元年内/移河東拜議郎武帝踐阼以為西河太守在官三)¶
<pb:KR2k0052_WYG_008-5b>¶
　　(年以年老去官乞骸還蜀卒於家年/八十長子充連道令次子初舉秀才)¶
　　任　熙(字伯逺成都人漢大司農昉之後世有名/徳父元字秀明犍為太守執金吾熙治毛)¶
　　(詩京房易通五經事親至孝居䘮毁瘠為州鄉所/稱察孝亷除南鄭令以病去官復授南鄭不就轉)¶
　　(梓潼令為政清静辭疾告歸太康中除越巂䕶軍/非其好也不往徴給事中終以疾辭而蜀郡令每)¶
　　(至官為之修謁嵗致羊酒即家拜朱提太守固讓/不之官好述作詩誄論難皆燦𧰟年六十九卒於)¶
　　(家子蕃察孝亷/蕃子迪俱知名)¶
　　何　攀(郫縣人初為益州主簿泰始十年益州刺/史皇甫晏表請討汶山白馬諸夷時盛夏)¶
　　(出兵其所將中州兵蔡雄等以汶山道險又畏諸/夷强遂引牙門張宏等殺晏誣其欲率已共反故)¶
<pb:KR2k0052_WYG_008-6a>¶
　　(殺之求以免罪攀以母喪在家釋衰絰詣洛訴晏/忠孝而宏等惡逆詔以王濬為益州刺史斬宏等)¶
　　(咸寜三年三月詔罷屯田兵大作舟船為伐吳計/攀以為佃兵五六百人作船不能卒辦後者未成)¶
　　(前者已腐宜召諸郡休兵借諸郡武吏並萬餘人/造作嵗終可成濬從之即令攀典舟船器仗冬十)¶
　　(月遣攀詣洛表吳可伐後累/以功封西城侯官大司農)¶
　南北朝羅研(字深微成都人有文學為刺史鄧元起/属吏蕭淵藻以私憾殺元起而誣以反)¶
　　(研詣闕訟之上贈元起征西將軍後刺史蕭恢聞/研名辟為别駕時郡盜大起或嘲蜀人貪亂對曰)¶
　　(蜀川積弊實非一朝窮迫之人十有八九束縛之/吏旬或二三若家畜五母雞二母彘牀有百錢布)¶
　　(被甑有數升麥飯雖蘇張巧説於前韓白接踵于/後將不能使一夫為盜況貪亂乎後為散騎侍郎)¶
<pb:KR2k0052_WYG_008-6b>¶
　隋何　妥(郫縣人少儆敏有口才初事梁湘東王嘗/上疏陳八事後歸隋與蘇威有隙出為龍)¶
　　(州刺史時有負笈逰者妥皆為講説在職/三年以病請還後為國子祭酒卒諡曰肅)¶
　五代孫逢吉(成都人博學尤善毛詩孟蜀時為國子/博士檢校刻五經於蜀學同郡林罕亦)¶
　　(善文學著説文二十篇目/曰林氏小説附刻於學宫)¶
　　李　起(成都人仕孟蜀為補闕蜀以李昊領威信/節度起援故事謂宰相無領方鎮者持論)¶
　　(侃直昊畏之語曰以子之才能慎黙當/為翰林學士起曰喉無舌乃不言耳)¶
　宋卞　震(成都人孟蜀進士為渝州判蜀平仍舊職/㑹賊圍城震率士卒戰守與刺史陳文襲)¶
　　(夾攻破之賊遂平子襄舉進士知將樂縣咸/平中為淮南轉運明敏有幹局所至著名)¶
<pb:KR2k0052_WYG_008-7a>¶
　　歐陽廻(華陽人父珏通泉令廻初仕孟蜀累官翰/林學士遷平章事監修國史嘗擬白居易)¶
　　(諷諫詩十五篇以獻昶嘉之賚以銀器錦綵/後隨昶歸宋充翰林學士卒贈工部尚書)¶
　　王　永(華陽人為右補闕吳越納土永受命往均/賦至則悉除無名之輸或言其多偏私太)¶
　　(宗詰之對曰使新附民䝉天子/仁恩雖得罪死不恨太宗大悦)¶
　　勾中正(華陽人孟蜀時舉進士歸宋補曹州録事/叅軍中正精於字學古文篆𨽻行草無不)¶
　　(工太宗時獻八體書授著作佐郎直史館詔詳/定篇韻及雍熙廣韻子若古希古俱進士第)¶
　　何　隨(郫縣人初仕孟蜀為安漢令蜀亡去官詔/有司遣吏送隨詣京時巴地大饑送吏取)¶
　　(民芋以自給隨以緡繫芋根償其值民視/芋見糹相與語曰聞何安漢亷必此也)¶
<pb:KR2k0052_WYG_008-7b>¶
　　羅處約(華陽人太宗時進士形神豐偉有詞學初/知吳縣召直史館卒年三十三有東觀集)¶
　　(十/巻)¶
　　王　著(成都人進士授隆平主簿累官殿中侍御/史善著書太宗政暇嘗以文墨自娱著侍)¶
　　(書多所/規益)¶
　　陳　充(字若虚成都人雍熙中進士及第真宗時/累官刑部郎中祥符六年擢西京御史臺)¶
　　(充詞學典贍性曠達善談謔澹于榮利/臨終自為墓誌有中庸子集二十巻)¶
　　任　玠(成都人通經史曉音律琴奕丹青皆得其/妙真宗令試學士院撰詩一千二百韻以)¶
　　(進賜進士授汝州團練推官玠具野/服捧告身詣登聞鼓院納還西歸)¶
<pb:KR2k0052_WYG_008-8a>¶
　　李建中(成都人太宗時進士累官太常博士表陳/時政歴知曹解蔡潁四州終判太府寺性)¶
　　(簡静恬於榮利善書札𨽻篆籀俱入妙有/集三十巻子周道周士相繼登進士第)¶
　　薛　映(成都人好學有文知開封府為治嚴明陞/江南轉運使歴知數州雞初鳴即起冠帶)¶
　　(黎明決事雖寒暑無異累官禮部/尚書集賢院學士卒諡曰文恭)¶
　　梅　摰(字公儀新繁人天聖進士性淳静平居未/嘗問生業仕為侍御史嘗力論外戚李用)¶
　　(和不宜加平章事又言張堯佐緣宫掖以進恐累/聖徳仁宗嘗稱其言事有體後歴知數州有奏議)¶
　　(四十/餘篇)¶
　　何　剡(字聖從成都人景祐間進士為殿中侍御/史嘗極陳夏竦奸狀仁宗諭曰古有碎首)¶
<pb:KR2k0052_WYG_008-8b>¶
　　(諫者卿能之乎對曰君不從諫則臣碎首今陛下/納諫如流臣何敢掠羙累官龍圖閣直學士尚書)¶
　　(右/丞)¶
　　何維翰(字叔良成都人試南省不第遂不復應舉居/鄉里以敎導為事薛簡肅奎薦其文行賜)¶
　　(粟帛韓魏公琦安撫劒南時蜀大旱維翰募民間/得米千斛以助賑濟琦嘉之薦授四門助敎辟府)¶
　　(學説/書)¶
　　吳師孟(成都人慶厯中進士及第博學善修書文與/名甚著官至通議大夫子縝初登第即求)¶
　　(修唐書歐陽永叔以其年少拒/之及書成縝乃作唐書糾繆)¶
　　吕　陶(字元鈞成都人皇祐中進士其先曰懐玉/曰公立世以風節聞陶通判蜀州知彭州)¶
<pb:KR2k0052_WYG_008-9a>¶
　　(俱有政績哲宗時除殿中侍御史上疏論蔡確韓/縝章惇之奸以集賢院學士出知潞州後入元祐)¶
　　(黨/籍)¶
　　張唐英(字次公新津人有文學撰蜀禱机嘉祐名/臣傳皇祐中登進士英宗朝進慎始書授)¶
　　(臺官范蜀公薦之擢殿中/侍御史裏行丁父憂卒)¶
　　李謹交(成都人幼頴異讀書一過輒能成誦父師/器之年十四舉進士嘗進牡丹詩仁宗嘉)¶
　　(之官至鄂州/觀察推官)¶
　　范　鎮(字景仁華陽人仁宗時知諌院務引大體/常請建儲面陳激切至泣下帝亦泣曰朕)¶
　　(知卿忠鯁當俟之前後章凡十九上不聽轉翰林/學士論新法與王安石不合以户部侍郎致仕司)¶
<pb:KR2k0052_WYG_008-9b>¶
　　(馬光嘗曰勇決吾不如范景/仁卒諡文忠有文集百巻)¶
　　范百禄(鎮兄錯之子第進士又中制科累官翰林/學士哲宗朝上言分别邪正之目以類相)¶
　　(反者二十餘條以龍圖閣學士知開封府獄無/繫囚後以資政殿學士知河南府卒諡文簡)¶
　　范祖述(百禄子知鞏縣鑿南山導水入洛邑無水/患以百禄在黨籍謫監中嶽廟久之知台)¶
　　(州奏罷黄柑葛簟之貢靖康中避地汝州與汝守/趙子櫟共城守旁郡盡陷汝獨全累官朝議大夫)¶
　　范祖禹(字淳夫鎮之從孫舉進士為校書郎從司/馬光修資治通鑑有史才歴官侍講勸帝)¶
　　(日御經筵除諫議大夫請帝先辨邪臣為翰林學/士講説明切世稱講官第一後章惇譖之竄化州)¶
　　(卒所著帝學帝鑑/仁皇政典行於世)¶
<pb:KR2k0052_WYG_008-10a>¶
　　范　冲(祖禹子紹聖中進士高宗時為宗政少卿/直史館先是祖禹修神宗實録盡斥王安)¶
　　(石之誤為蔡京所惡謫死嶺表至是命冲重/修神哲兩朝實録累官至翰林侍講學士)¶
　　王　珪(字禹玉永之後弱嵗竒警日誦數千言舉/進士通判揚州後為翰林學士文章閎麗)¶
　　(自成一家朝廷大典冊多出其手累官尚書左僕/射兼門下侍郎封岐國公卒贈太師謚文恭有華)¶
　　(陽/集)¶
　　梁　鼎(華陽人祖鉞孟蜀劒門關使父文獻乘氏/令鼎擢進士知秭歸縣為度支判官建議)¶
　　(興水利歴知數州皆有政績磊落尚/氣節好學工篆籀著隠書史論等書)¶
　　李大臨(華陽人嘉祐中進士累官秘閣校理僦居/陋巷時仁宗遣使賜御書使者見大臨親)¶
<pb:KR2k0052_WYG_008-10b>¶
　　(秣馬還奏帝曰李大臨真㢘吏也大臨清整有守/議論識大體神宗時知制誥屢言青苖之害時論)¶
　　(偉/之)¶
　　鄭少微(字明舉華陽人少孤力學元祐中成進士/時蘇軾知貢舉得少微及郫邑楊天惠三)¶
　　(嵎李新時人稱為三儁宣和間上書論時政坐廢/貧無田宅寓居金繩院十五年不屈其志學益古)¶
　　(文益工後徙居臨卭自號木鴈居/士後官至朝請郎有集行於世)¶
　　李　畋(華陽人以學行為郷里所稱初蜀士不樂/仕宦張詠敦勉就舉畋遂登第累官知榮)¶
　　(州自號谷子所著歌詩雜文總百巻張詠語録三/巻孔子弟子傳贊六十巻同舉者成都張及歴官)¶
　　(御史張逵歴官/職方皆有時名)¶
<pb:KR2k0052_WYG_008-11a>¶
　　王　琪(華陽人舉進士歴知數州政/尚簡静以禮部侍郎致仕)¶
　　蹇周輔(雙流人少與范鎮何剡為布衣交舉進士/知宜賓縣累官河北都轉運使遷刑部周)¶
　　(輔强學善屬文子序辰亦/善文仕至翰林學士承㫖)¶
　　宇文昌齡(雙流人進士神宗時為監察御史職事/修飭累遷太常少卿詔議郊祀合祭論)¶
　　(者不一後竟用昌齡議出知梓夀等州徽宗立為/户部侍郎建議嵗省陜西糴價五百萬子常累官)¶
　　(提舉成都路茶馬盡革宿弊馬/遂溢額進祕閣修撰知䕫州府)¶
　　謝　湜(金堂人元豐進士官至國子博士伊川高/弟入京師過洛見伊川問曰何之曰將試)¶
　　(敎官伊川曰吾嘗買婢而欲試之其母怒曰吾女/豈試者今求為人師而試之其不為此媪怒者㡬)¶
<pb:KR2k0052_WYG_008-11b>¶
　　(希湜遂/不行)¶
　　宇文粹中(雙流人以文學稱/累官至尚書右丞)¶
　　宇文紹節(粹中子登進士第累官端明殿學士僉/書樞密院事多所建明朝廷咨訪蜀事)¶
　　(紹節審而後言皆周/悉事情卒諡忠惠)¶
　　尹　瞻(温江人以博通知名舉進士嘗通判永州/建學訓士一日城中火且風瞻具朝服向)¶
　　(火拜風/止火熄)¶
　　許　樊(進士哲宗時為侍御史章惇請發司馬光/吕公著冡樊曰此非盛徳事也乃止惇又)¶
　　(欲殺元祐諸臣如漢唐誅戮黨人故事樊又曰本/朝治道逺過漢唐者以其未嘗殺戮大臣也事亦)¶
<pb:KR2k0052_WYG_008-12a>¶
　　(寢/)¶
　　謝　潛(湜之弟元祐進士與兄齊名學術醇正議/論剛方未嘗少貶以投時好嘗詆安石新)¶
　　(法遂坐黨籍廢錮顛頓/以至終身時頗惜之)¶
　　趙介胄(甫冠舉進士常撫威州夷人遮道挽留擢/侍講入經筵所著有易傳論語孟子講義)¶
　　(漢書筆記北征録後漢/纂言通鑑綱要等書)¶
　　勾　濤(字景山新繁人崇寜中進士累官史館修/撰後為湖北安撫使知潭州秦檜嘗命人)¶
　　(諭意欲與共政濤辭乃上書論時事之害政/者高宗歎其忠有文集西掖制書奏議數巻)¶
　　勾龍如淵(灌縣人政和中金遣使議和許歸河南/地使者倨甚議受書之禮未決如淵建)¶
<pb:KR2k0052_WYG_008-12b>¶
　　(議取其書納禁/中人情始安)¶
　　楊希仲(新津人未第時館成都富家主人少婦調/客希仲拒之其妻是夕夢人告曰汝夫獨)¶
　　(處他鄉能自操持不欺暗室神明知之當令魁多/士以為報嵗暮希仲歸妻因問之乃言其故後果)¶
　　(發解登政/和進士)¶
　　張孝祥(字安國温江人紹興二十四年廷對高宗/擢孝祥第一以為祕書郎累遷起居舍人)¶
　　(孝宗時為集英殿修撰張浚與湯思退不協孝祥/言二相當同心戮力以副陛下恢復之志歴官荆)¶
　　(南湖北路安/撫使請祠卒)¶
　　楊天惠(郫縣人幼警敏嘗取韓愈歐陽修文集縱/觀作歌行十數篇舉元豐進士徽宗時上)¶
<pb:KR2k0052_WYG_008-13a>¶
　　(書言事甚剴切後入/黨籍有文集行世)¶
　　孫松夀(郫縣人字巖老博學工文詞紹興中進士/剛方廣潔不求人知居官決事多用經術)¶
　　(嘗守漢嘉甚有惠愛范成大入蜀引松夀薦於朝/召用不起趙雄在樞府侍上言其賢詔特轉一官)¶
　　(賜三品服趙汝愚入蜀復奏松夀掛冠勇退幾二/十年内行素飭終始不渝乞賜褒表以勵風俗除)¶
　　(直祕閣松夀素清强晚而彌壯年/九十餘乃卒蜀人號為牧齋先生)¶
　　楊應詢(郫縣人歴知信安保定軍為河北沿邊安/撫使有政績知雄州治兵積粟夷人不敢)¶
　　(犯邊後為定州真定大/名副都總管諡康理)¶
　　鮮大年(灌縣人令綿竹存心公恕蒞政勤敏不為/豪猾所撓凡事之廢墜及前人所憚為者)¶
<pb:KR2k0052_WYG_008-13b>¶
　　(悉舉/行之)¶
　　胡晉臣(崇慶州人紹興末進士為成都通判孝宗/召對除著作佐郎時近習用事晉臣極論)¶
　　(之出知漢州後為侍御史林栗奏朱熹傲慢晉臣/上疏留熹累官叅知政事與留正同心輔政卒諡)¶
　　(文/靖)¶
　　李　繁(崇慶州人第進士為隆州推官攝綿州賑/饑活十餘萬人又知永康提刑成都路兼)¶
　　(提舉常平嵗饑又賑活百七十萬人知興元府奏/罷和糴之法梁洋間繪像祀之遷太府少卿繁講)¶
　　(學臨政皆有源委/撰桃溪集百巻)¶
　　劉光祖(簡州陽安人登進士第為潼川提刑司檢/法淳熙初召對論恢復事稱㫖光宗時為)¶
<pb:KR2k0052_WYG_008-14a>¶
　　(殿中侍御史極論道學所繫甚重撰涪州學記諫/官指為謗訕奪職謫居房州終顯謨閣直學士奉)¶
　　(祠卒諡文節/有後溪集)¶
　　趙全叔(簡州人性孝友歴合嘉雅三州推官累官/華文閣待制知興元府治行皆可紀所著)¶
　　(述甚/富)¶
　　宋徳之(崇慶州人慶元初累官武學博士與諸生/論八陣之象本乎八卦竒正之變往來相)¶
　　(生而不窮娓娓數千言甚得其㫖出知閬州又自/湖北提刑召為兵部郎官朝論疑安丙徳之言蜀)¶
　　(無安丙朝廷無蜀矣時/韙其言歴官知眉州)¶
　　許　奕(簡州人慶元五年第一人及第授東川節/度判官韓侂胄議開邉奕貽書甚言不可)¶
<pb:KR2k0052_WYG_008-14b>¶
　　(以給事中使金金人禮迓甚恭累官寳謨閣直學/士知潼川府奕天性孝友家庭無間言在朝論諫)¶
　　(甚多稱骨鯁臣通籀𨽻書所著有/毛詩説論尚書周禮講義等書)¶
　　趙彦呐(彭縣人少以才稱吳㬢叛以禄禧為偽守/守䕫彦呐結義士殺之遂顯名於時嘉定)¶
　　(中經理西和州金兵再至戰却之在州五/年得軍民心端平初官為四川制置使)¶
　　許　彪(奕之子紹定中知中江作義冢於亞松山/遺骸暴骨無所歸者悉瘞之尋以内艱去)¶
　　(重道守禮人稱/其不愧家學云)¶
　元趙世延(成都人先世居於雍父為元帥鎮蜀因家/成都世延究心儒者體用之學擢御史劾)¶
　　(僧格不法鞫獄平陽發伊哷圗贓巨萬歴四川肅/政亷訪使軍官抑良民為奴痛加懲治又修都江)¶
<pb:KR2k0052_WYG_008-15a>¶
　　(堰入為御史中丞劾丞相特們徳爾罷之進大都/留守乞外拜四川行省平章開巴縣江津屯田七)¶
　　(百八十二頃嵗粟三萬七千七百石仁宗崩特們/徳爾復相逮世延至京下獄逼令自裁世延不為)¶
　　(動拜珠為言其寃乃得釋文宗拜為中書平章監/修經世大典封魯國公養疾還成都卒諡文忠子)¶
　　(伯䕫州路總管死於囊嘉/特之難贈蜀郡公諡忠愍)¶
　　費　著(華陽人進士授國子助敎有詩名居母喪/盡禮哀毁骨立歴漢中亷訪使調重慶府)¶
　　(總管卒於犍為兄克誠亦/擢進士時人謂成都二費)¶
　　黄　澤(澤於名物度數考覈精審而義理一宗程/朱作易春秋二經解三禮述畧大徳中授)¶
　　(江州景星/書院山長)¶
<pb:KR2k0052_WYG_008-15b>¶
　　張　䇓(灌縣人僑寓江左從金華王柏學六經語/孟以及周程張朱之書靡不潛心講究至)¶
　　(元中行臺中丞吳曼慶延至江寜學逺近翕/然尊師之稱曰導江先生有經説文集行世)¶
　明王　平(新繁人洪武間以御史遷河南僉事行部/孟津宜陽屬吏有謀以貨撓法者平以狀)¶
　　(聞特勅褒奬累/官右都御史)¶
　　焦　敏(灌縣人洪武間以貢生任永豐訓導蹇義/薦擢主事歴刑部員外卒於官敏諳刑名)¶
　　(而行之以恕所至著冰蘗聲曽孫韶登成化進士/授刑部主事陞武選郎中出知曲靖境産瑞禾府)¶
　　(民歌曰一本二穗嘉穀滿田太守焦/公仁徳及天為立生祠祀之終副使)¶
　　楊　直(漢州人洪武中監生授監察御/史謹持憲度歴交阯按察使)¶
<pb:KR2k0052_WYG_008-16a>¶
　　周　滿(字謙之漢州人幼頴慧登進士初授主政/理事之暇六經書史子集無不精研其説)¶
　　(為文富贍累官都御史宦途所歴如滇南宣大汀/䖍皆有異績後家居益肆力於學著有周易象義)¶
　　(春秋原義受庵/文集共若干巻)¶
　　鄭彦文(彭縣人元貴州宣慰使洪武間投誠安撫/播貴水西畢節有功擢户部侍郎守貴州)¶
　　鄒　昱(華陽人偽夏平章鄒興之子興治民有恩/為夏守瞿唐死於陣太祖義之命入祀昱)¶
　　(於永樂初以監生授漢中府同/知勤政敢為終湖廣布政使)¶
　　劉成穆(崇慶州人竒穎不羣齠齡善文辭年十五/登賢書即以是嵗感妖夢卒葢唐李長吉)¶
　　(之流也所著有/鉉倩集傳於世)¶
<pb:KR2k0052_WYG_008-16b>¶
　　楊自泊(崇慶州人舉孝亷初知萍鄉縣陞袁州府/丞刑部員外後僉憲滇南屢著賢聲鄉評)¶
　　(推/重)¶
　　王　紀(郫縣人以明經入太學見推六館知宛/平縣公正亷慎綽有成績歴儀制郎中)¶
　　李　全(郫縣人任南大理評事謙恭慎密達/於政體㫁獄主平恕時以正人稱之)¶
　　尹　淳(崇慶州人正統中舉孝亷授狄道敎諭言/動不茍以身率人九年擢御史巡按雲南)¶
　　(摘發奸宄所至有聲歴官叅/政致仕歸著陶洽集二十巻)¶
　　莊　昇(成都人正統中進士任御史秉性狷介僉/憲山東前官曽瘞金署中而卒僕掘得金)¶
　　(昇遣還前官之子未㡬昇亦卒弱子扶櫬歸家貧/甚蜀藩賜以𦵏地都御史汪浩恤其家始存活)¶
<pb:KR2k0052_WYG_008-17a>¶
　　何漢宗(温江人正統間進士歴官副使平生尚氣/節不随時俯仰居官清介學士周宏謨稱)¶
　　(為鐵石/心䁑)¶
　　楊　觀(新都人正統中進士任御史調蒲城知縣/新都舉進士自觀始居官行已卓有聲稱)¶
　　杜　銘(金堂人正統間進士性孝友與人誠信能/决大事辨疑獄位至司寇歴官五朝忠勤)¶
　　(如一功成身/退世稱完人)¶
　　桂　山(字本寜成都人南唐司空桂卿之後登景/泰辛未進士歴户部郎中練達亷潔凡有)¶
　　(闗軍國者雖咈衆力為之不顧司徒馬昂甚稱之/陞廣西恭政守左江時大籐峽猺獞寇南寜亟山)¶
　　(一日馳至選土兵據要害以禦之烽火相望寇懼/俱遁去民頼安堵自是蠻夷畏其威不敢肆云)¶
<pb:KR2k0052_WYG_008-17b>¶
　　洪　冕(字廷章成都人登景泰進士仕為御史歴/官叅政遏抑權豪振肅紀綱所至政聲卓)¶
　　(然/)¶
　　桂茂之(成都人山之姪景泰甲戍進士官户部歴/郎中陞雲南恭議廣東右恭政恬静清勤)¶
　　(精於吏治所至有聲弟莘之成化丙午舉人子珠/正徳丙子舉人居官咸有冰玉操士論重之孫嘉)¶
　　(孝嘉靖中進士人/以為茂之積徳云)¶
　　梁萬鍾(温江人景泰間進士知仁和興利舉廢崇/敎厚俗邑民繪像祀之擢知杭州治西湖)¶
　　(淤患陞兩浙鹽運使未幾乞休坐逆瑾掎摭代償/逋負三千兩盡鬻田産輸官恬不介意年九十尚)¶
　　(無恙訓課子/孫相繼登科)¶
<pb:KR2k0052_WYG_008-18a>¶
　　温　琮(華陽人景泰中進士任御史巡按雲南時/藩鎮錢能貪横琮執法不撓風裁特著能)¶
　　(始斂跡弟璽成化間成進士歴陞河南叅議時人/有難兄難弟之稱子仁和亦累官禮部尚書大學)¶
　　(士/)¶
　　謝秉中(華陽人天順間進士任御史剛介/正直不避權倖尋陞雲南副使)¶
　　王　弼(華陽人天順間進士初知開化豪民余聨/勒奪人田土妻女持府縣短長前令不能)¶
　　(制弼以法繩之其黨懼誅火牛尾為厭勝術弼捕/之急乃夜持七首匿公廨將害弼為雷震死後擢)¶
　　(監察御史平反獄囚數十人陞福建僉事漳南温/文聚衆為惡弼以計獲斬之衆遂散弼質實清慎)¶
　　(居䘮三年足不至公府/子汝舟汝梅俱登進士)¶
<pb:KR2k0052_WYG_008-18b>¶
　　王汝舟(弼之子進士歴官至左布政使篤實剛/明心貎如一致仕歸家惟有圖書而已)¶
　　王　銓(金堂人博學能文登天順間進士授刑科/給事中多建白有直名陞河南左叅政得)¶
　　(士民/心)¶
　　革從時(成都人登天順中進士歴主事員外郎以/直氣自負上疏言五事曰開言路明義利)¶
　　(汰冗官嚴考察飭邊務多見施/行後忤權貴調知濟寜州卒)¶
　　張　賁(華陽人成化中進士歴太僕少卿謙恭勤/儉所至皆得民心退歸山水自娯益堅孤)¶
　　(介鄉黨/稱之)¶
　　李宗泗(彭縣人成化辛丑進士任池州府推官入/為御史一時多所建白有褒崇宣聖控運)¶
<pb:KR2k0052_WYG_008-19a>¶
　　(邊儲諸疏尋擢僉憲築臨清河堤朝廷賜金帛勞/焉閩廣寇儆以憲副備兵南贛城㑹昌以扼其衝)¶
　　(卒於宫所著/有挹清軒集)¶
　　莊　誠(成都人昇孫力學茹苦中丁卯鄉試敎諭/公安課士作人得袁宗道卓有藻鑑士皆)¶
　　(服之移令徐豐多善政擢趙州守瀕行盡括贖金/二千緍為民抵逋賦蘇活萬衆累官朝陽郡丞以)¶
　　(勞卒於官行囊蕭然子祖詔舉孝亷祖誥祖誨成/進士俱以忠烈著詩書孝悌醖釀家庭才望㢘聲)¶
　　(琳瑯宦績人謂/皆誠之積善云)¶
　　何　琛(成都人登成化中進士知蠡縣有善政拜/御史清理湖廣貴州糧儲及巡按雲南風)¶
　　(裁凜凜權豪斂跡時征叛夷劾將官擅殺冐功者/黜之陞山東副使調江西觸逆瑾罷職瑾誅起為)¶
<pb:KR2k0052_WYG_008-19b>¶
　　(湖廣按察遷貴州左布/政使卒於官時論重之)¶
　　陳一經(成都人登成化中進士歴任左布政使/清介不阿致仕歸杜絶請謁鄉評重之)¶
　　許　淳(成都人登成化中進士歴陞雲南布政使/抗逆瑾有直聲家居篤實謙慎為衆所服)¶
　　趙永禎(成都人登成化中進士知汝州平易近民/時豪强據公渠専水利永禎疏濬復舊民)¶
　　(頼之官至南京刑部/員外著竹忩小草)¶
　　楊　玫(新都人先世居楚元末有避亂入蜀者嘗/活數百人即其鼻祖也玫以監生授水寜)¶
　　(吏目公亷平恕州地廣人稀招佃鄰境與土民共/耕而收其租鄰守請納厚價買之玫時署州印持)¶
　　(不可曰他日生齒漸繁吾不為怨首乎後知州至/卒如其請分價數百以遺玫玫不受後卒於官長)¶
<pb:KR2k0052_WYG_008-20a>¶
　　(子次子繼逝餘子俱幼妻熊氏䕶三喪還中途阻/兵僑寓三年乃得歸家熊性嚴有徳以義方敎後)¶
　　(人故子孫多顯官玫屢/贈少保文淵閣大學士)¶
　　楊廷和(字介夫新都人成化中以竒童中鄉試弱/冠登進士官翰林檢討歴陞翰林學士兼)¶
　　(户部侍郎為劉瑾所嫉改調南京後召拜華葢殿/大學士兼吏部尚書與梁儲蔣冕同心輔政武宗)¶
　　(無後廷和議迎立肅宗登極後旋以議禮落職廷/和怡然歸里卒於家隆慶初追復其官諡文忠)¶
　　湯　仰(新都人進士任部郎出知衢州府累官布/政使惠政流聞致仕歸仕宦三十年囊無)¶
　　(餘蓄座有銘曰勢無使盡福無享盡事無做盡言/無道盡以此養徳庶幾身潤延及子孫亦有餘慶)¶
　　(此可見其/大都云)¶
<pb:KR2k0052_WYG_008-20b>¶
　　楊有仁(廷和之孫登進士即具疏論時相以母老/不果上鄒元標廷杖歸衆莫敢問視有仁)¶
　　(獨送之國門以行人選侍御史抗論不避權勢累/遷河南僉事遂拂衣歸居鄉清儉雖出相門無異)¶
　　(寒/士)¶
　　楊宗吾(廷和曽孫以任子官錦衣指揮開採中州/不欲煩民抗章求罷禍幾不測然中州竟)¶
　　(藉以罷役初與監璫同事璫横甚宗吾屢上/疏劾之由是權璫斂迹中州人甚感其惠)¶
　　廖　鉉(崇慶州人成化間進士奏改額米千餘石/州民稱快知監利西安二縣有惠政遷雲)¶
　　(南大理同知歴廣南知府築城/池興敎化致政歸進階三品)¶
　　盧　英(字文華崇慶州人幼篤孝弟宗黨稱之稍/長肆力於學得一善言終身不忘登進士)¶
<pb:KR2k0052_WYG_008-21a>¶
　　(知黄巖縣俗狡詐强悍未十年而縣令去者六七/英為政以愛民為本内質實而外端方所行多善)¶
　　(政百姓畏/而愛之)¶
　　任　漢(温江人成化間進士歴御史抗疏論列權/貴悉皆斂避林俊稱真御史累進布政使)¶
　　(陞右副都御史總治鄖陽經畧三省多所建白陞/大理寺卿平生孝友容止矜莊有詩六巻奏議十)¶
　　(巻/)¶
　　王資良(金堂人成化間進士官兵部郎中遇事精/審不紆不迫名公卿咸禮重之擢臨安守)¶
　　(夷民雜處難治良大布恩信民愛之如父母雅重/風敎士經指授者咸登科第晚年吟咏陶然自得)¶
　　胡　倫(字天叙漢州人進士初授主事累官鄖陽/知府甚有惠政秩滿當遷以忤逆瑾遂歸)¶
<pb:KR2k0052_WYG_008-21b>¶
　　(鄖民慕之不忘嘗鑿井/府治西稱曰胡公井)¶
　　曹　山(什邡人𢎞治間舉孝亷任杭州府推官讞/獄多所平反擢寜波府同知有勢豪横行)¶
　　(者山以誠感之清出侵田二十餘萬畝/減賠糧米七百餘石至今民受其惠)¶
　　李志剛(成都人登𢎞治進士歴刑部員外首劾逆/瑾不法推廣東僉事平劇盜復民田以萬)¶
　　(計民立祠祀之居家友愛/四方從逰之士相望於門)¶
　　萬　輔(崇慶州人舉人持重簡黙崇俗尚浮屠輔/思易之親喪遵行家禮儀節鄉人感化諺)¶
　　(曰萬民一呼喪禮皆儒初訓居巢後/諭榖城諸生皆法之稱曰鈍庵先生)¶
　　敖　選(金堂人少孤貧嗜學不倦後成進士授上/海令痛革時弊請託不行行取廣西道御)¶
<pb:KR2k0052_WYG_008-22a>¶
　　(史彈劾不避權貴請告還家囊篋/蕭然卒之日無以為殮聞者感歎)¶
　　何守拙(字子工簡州人少穎敏講明心學尋以鄉/薦令楚之永明崇正黜邪擢麗江同知㑹)¶
　　(追論土酋鳯氏之亂死事者入崇祀典惟張澤如/制而議者將欲濫及守拙以詩諷當路不悦竟罷)¶
　　(去/)¶
　　王　伯(字希召灌縣人𢎞治中舉孝亷知蘄水縣/仁恕明敏建浮橋築隄於巴河鎮民咸賴)¶
　　(之祀/鄉賢)¶
　　李　璲(彭縣人以鄉薦司訓襄陽夜有賊入室以/米肉遣之賊感泣為善遷順徳諭聞陳白)¶
　　(沙講學往見之坐語移日/白沙歎曰君資可以入道)¶
<pb:KR2k0052_WYG_008-22b>¶
　　顧　佖(字民表成都人正徳中進士知豐城縣興/學省刑築隄捍水時宸濠謀逆以重兵阻)¶
　　(江佖飛馳告變於南贑廵撫王守仁守仁急㑹諸/郡合兵進討南昌遂擒逆濠叙功首薦超陞大理)¶
　　(寺丞遷少卿免歸後言官交薦被命起用佖曰/吾衰矣恐無以報朝廷未㡬疾卒聞者惜之)¶
　　劉士元(彭縣人七嵗能文二十登進士正徳中任/貴州巡撫平生孝友撝謙才猷文雅為時)¶
　　(推/重)¶
　　祝𢎞舒(温江人正徳間進士任寒山令賑歉恤孤/以才能調浙之太平俗不舉女𢎞舒下令)¶
　　(嚴禁全活甚多陞江淮鹽運使/乞休歸著榿野漫興若千巻)¶
　　范時儆(成都人正徳中進士好古博學倜儻有文/武才僉憲滇中道聞安鳯之變星馳入省)¶
<pb:KR2k0052_WYG_008-23a>¶
　　(慨然以討賊自任鎮巡倚重檄領六路兵攻賊不/血刃而地方廓清後以外艱歸廬墓三年服闋力)¶
　　(請養母躬耕浣溪/囊無長物恬如也)¶
　　姚　激(崇寜人登正徳辛未進士世宗御極臨軒/竒其貎有特簡意㑹激病卒崇有科第實)¶
　　(自激始兄溥亦仕為潛江/令皆有才名時稱二難)¶
　　李　佶(金堂人正徳間進士選翰林庶吉士嘉靖/初拜御史巡按浙江獨持風裁一時貪墨)¶
　　(望風解去奏革織造太監以剛直/忤時相毅然乞休縉紳重其風節)¶
　　桂嘉孝(成都人茂之孫嘉靖癸丑進士初任車駕/司主事綜馬政修邊牆移武選郎中持公)¶
　　(覈弊擢守漳州府時寇薄漳城嘉孝乘間入漳慰/安居民申嚴戰守賊衆尋遁去士民尸而祝之轉)¶
<pb:KR2k0052_WYG_008-23b>¶
　　(淮浙鹽運使嵗増鹽課數萬緡一介不取辨烏程/李令之誣雪屠氏二女殺父之獄人人頌徳焉歴)¶
　　(官二十/年卒)¶
　　周　俶(成都人嘉靖辛丑進士居官清謹亢直為/南京兆尹人畏其嚴尋請告歸里日惟種)¶
　　(樹治圃門庭寂/然鄉評重之)¶
　　劉　進(成都人為人剛直舉嘉靖戊午孝廉作宰/滇中時直指某同鄉也進不樂庭見遂毅)¶
　　(然掛冠歸家無/長物守道終身)¶
　　陳　傑(字位卿成都人舉孝亷仕楚廣濟令澹於/名利投牒而歸家居三十年鄉閭以為矜)¶
　　(式年九十/無疾而逝)¶
<pb:KR2k0052_WYG_008-24a>¶
　　周　遜(成都人嘉靖中進士以疾居家後徴為刑/部主事累官雲南叅議辭歸清操勁節為)¶
　　(時推重有/五津詩集)¶
　　何　全(字原學成都人嘉靖中進士自少以文學/孝行稱歴官江西叅議有惠政時濱海倭)¶
　　(患甚亟全追海寇于南隩平倭寇于蘇常且/奏減税租以蘇民困士民立生祠以祀之)¶
　　周以庠(始生之夜母夢李白至其家九嵗能吟咏/春日口占云自歎春回寒未減固窮不肯)¶
　　(賣心田廣居豈但餘千厦時價何曽值一錢父歎/其早慧及長領鄉薦赴京途遇一廷試貢生被盜)¶
　　(囊竭以庠許以三十金為助言訖亟取與之生感/其惠且訝其速以庠曰凡人善念易起易止恐轉)¶
　　(念故/耳)¶
<pb:KR2k0052_WYG_008-24b>¶
　　王　印(字徳徴華陽人嘉靖戊午鄉薦任粤西義/寜縣有少年武㫁一邑者印擒治之乃潛)¶
　　(置蠱毒欲害印印不死民以為神素/性嚴重恥干謁蜀中當事多重之)¶
　　焦　瑀(雙流人以貢授處州通判時海寇猖獗瑀/誘其酋長來降遷同知致仕後奉詔存問)¶
　　(進階/知府)¶
　　顧紹履(成都人文章徳行為里中儀型嘉靖辛酉/舉人補國子助敎歴西安同知所至持廉)¶
　　(守法有惠政致仕歸子道領丁/酉鄉薦道子其登癸丑進士)¶
　　樊景麟(彭縣人進士知長沙民謠曰樊作長沙官/止飲長沙水仕至雲南憲副忤巡撫意被)¶
　　(劾朝臣皆素知景麟共言善/狀巡撫罷景麟亦掛冠而歸)¶
<pb:KR2k0052_WYG_008-25a>¶
　　邊維垣(字師甫彭縣人進士初授南工部郎𣙜蕪/湖清慎奉法忌者反以京察中之調禹州)¶
　　(同知未幾攝守事出重囚鞫無辜士人白部使者/竟釋之京陵王不法藏納亡賴隂署邏卒悉捕繫)¶
　　(之置法又攝睢州條省里徭千六百金郡有張烈/婦死節甚竒議旌例宜聽臺請維垣曰表節守臣)¶
　　(職也若候㑹勘移文則停閣數年而不得慰幽魂/竟自奏行為州佐凡期嵗兩上章名大顯破例内)¶
　　(轉累官江右巡撫轉南工部侍郎屢/上疏求去皆慰留卒於官朝野惜之)¶
　　李鳯毛(字于翔彭縣人嘉靖庚戌進士由大名府/推官行取御史巡按宣大時北敵方熾鳯)¶
　　(毛區畫戰守前後凡三十餘疏皆報可陞光禄少/卿㑹凉樓災自陳待罪上念邊功置不問復疏清)¶
　　(查破冐嵗省光禄十餘萬金未幾遷南太僕/嚴世蕃惡其不附已假風霾考察致仕歸)¶
<pb:KR2k0052_WYG_008-25b>¶
　　馬朝錫(字晉卿彭縣人進士起家蕭山令調安東/開荒田招流徙後𣙜關蕪湖奏革船税以)¶
　　(便行人尋以䜛歸朝野惜之/著有捫參樓集五道原等書)¶
　　劉　藻(字文潔彭縣人以太學生領順天鄉薦為/富平令政敎兼舉不避權勢未久乞致仕)¶
　　(歸聚徒講誦/以冲淡自守)¶
　　唐廷珍(字宗儒彭縣人由選貢令安化縣/平易仁恕清修苦節百姓戴之)¶
　　顧紹俶(字善夫號右江成都人年十九即有志程/朱之學復深究易理手抄諸儒語録三十)¶
　　(餘巻創宗祠家塾更置義田以供祭祀其子造成/進士為臺臣紹俶封御史論者謂其宜祀於鄉云)¶
　　焦維章(灌縣人嘉靖丙戌進士歴河南大叅三典/文衡兩司學憲清謹正直皆著藻鑑云)¶
<pb:KR2k0052_WYG_008-26a>¶
　　胥　鉉(華陽人嘉靖庚子舉人性朴忠耿介/官提舉尤謹修職業未幾遂拂衣歸)¶
　　鄒華南(新津人嘉靖間進士累歴/仕途居官清正卒祀鄉賢)¶
　　姚繼先(成都人中隆慶丁卯鄉試累官平凉知府/時值大旱繼先禱雨立應又捐俸設粥賑)¶
　　(饑活者萬計累陞任太僕少卿以生母訃歸/里遂堅卧不出所著有紹菴文集若干巻)¶
　　楊師心(字觀吾華陽人舉孝㢘日以歌吟自娛且/慮當時文體卑弱獨以文學敎士類人多)¶
　　(宗之比於梁山來徴君知徳當事薦於朝/㑹師心以疾卒事遂寢時人稱徴君云)¶
　　李商耕(華陽人萬厯癸未進士以父先芳年已耄/耋陳請終養事親幾十年起遷户部主事)¶
　　(監税徳州釐蠹弊察廉貪屬吏望風斂戢擢守襄/陽後忤權璫左遷兩浙運同商耕不辨毅然解組)¶
<pb:KR2k0052_WYG_008-26b>¶
　　(襄人為之立/去思碑云)¶
　　王徳敷(萬厯間以貢生任荊州府敎授致仕家居/足不至公門日以訓課為事隆冬盛暑講)¶
　　(習不輟夀九十卒/時人稱為典型)¶
　　鄒　遇(新津人萬厯中進士歴江西布政陞湖廣/巡撫卒於官生平剛方耿介以禮自持周)¶
　　(恤鄰孤里人/重之祀鄉賢)¶
　　何存斆(字念卿成都人萬厯丁丑進士歴刑部郎/時京師大俠鄭任成者歐死平人人不敢)¶
　　(問司寇以屬存斆卒論如律陞雲南僉事條弊政/十議積蠹一清時永昌兵變賊挾戚同知為質存)¶
　　(斆密謀出竒擒之賊卒授首戚得/無恙旋以養疴歸里十餘年卒)¶
<pb:KR2k0052_WYG_008-27a>¶
　　李元齡(字仁卿華陽人幼聰敏以竒童稱中萬厯/丁丑進士任臨清州知州入為都水郎治)¶
　　(淮河工最加四品服俸旋以養母請告後起平陽/知府陞山東按察副使乞休生平好義業師張桂)¶
　　(東無子奉之終身殁而立祠祀之/著有翼經隨筆及詩文若干巻)¶
　　劉　羙(字世徳華陽人萬厯甲戍進士孝事孀母/初任洋縣令調金壇兩邑皆著循聲入為)¶
　　(户部主事司𣙜九江以㢘直自矢任/滿乞終養所著有臆説雜爼集解)¶
　　劉克勤(新繁人萬厯乙未進士初任永州司理有/聲陞南户曹管中都倉分亳不取擢黄州)¶
　　(知府操持益峻尋卒/於官黄人至今思之)¶
　　李一敬(華陽人恬静端方甘貧力學中萬厯辛丑/進士任即墨令单車之任約己愛民絶餽)¶
<pb:KR2k0052_WYG_008-27b>¶
　　(獻屏宴逰風裁凜然竟以勞瘁攖疾危坐㕔事卒/櫬歸里第妻孥猶苦飢寒士紳親友皆惻然歎惜)¶
　　(之/)¶
　　費嘉誥(新繁人邑諸生性誠恕處鄉黨間雖遇寒/賤未嘗凌忽後以明經授大竹敎諭訓士)¶
　　(有法卒於官嘉誥善詩詞生四子長經國貢士官/訓導次經世次經濟皆庠生獻賊陷川經世以不)¶
　　(受偽職遇害次經虞事親以孝聞舉崇禎間鄉薦/任雲南昆明令廉潔端嚴民戴之曰吾邑四十餘)¶
　　(年不見此清官矣時土官吳必奎反討平之驗閲/武定俘民全活甚多陞雲南府同知再遷廣西知)¶
　　(府不之官歸里著/書鄉人服其清介)¶
　重慶府¶
<pb:KR2k0052_WYG_008-28a>¶
　漢謁　渙(江州人仕為汝南太守有公直稱與同邑/司𨽻校尉陳為度遼將軍詩章皆有時名)¶
　　然　温(江州人仕為度遼將軍守/桂陽長於治民能得其心)¶
　　譙　元(字君黄合州人成帝時仕為諫議大夫因/王莽僭亂遂避之不事公孫述鄉人作詩)¶
　　(以羙/之)¶
　蜀漢董和(其先巴郡江州人徙南郡枝江漢末率族/西還依劉璋任成都令時俗侈甚和率以)¶
　　(儉遷益州守清約如前推誠服夷南方信愛之先/主定蜀徴和為中郎將與諸葛亮並署大司馬事)¶
　　(外牧殊域内幹機衡二十餘年卒/之日家無擔儲亮追思稱歎不置)¶
　晉文　立(字廣休巴郡臨江人少逰蜀太學治毛詩/三禮兼通羣書累官梁州别駕咸熙元年)¶
<pb:KR2k0052_WYG_008-28b>¶
　　(舉秀才除郎中武帝方欲懐納梁益引致雋彦拜/立濟隂太守武帝立太子立為中庶子上疏太子)¶
　　(宜選賢佐帝報可立又上故蜀大官及盡忠死事/者子孫雖仕郡國或有不才同之齊民為劇又上)¶
　　(諸葛亮蔣琬費禕等子孫流徙中畿宜見叙用立/事東宫盡輔導之節帝降詔嘉之以為散騎常侍)¶
　　(累辭不許西界獻馬帝問立馬何如對曰乞問太/僕帝每善其恭慎遷衛尉猶兼都職中朝服其賢)¶
　　(雅為時名卿咸寜末卒乃送𦵏於蜀使者䕶喪事/郡縣修墳塋當時榮之又立同郡有毛楚楊崇二)¶
　　(人皆以羙徳著楚為牂/牁太守崇為武陵太守)¶
　　母　雅(巴郡江州人學冠四科貢於朝除涪陵漢/平令為夜郎太守夷人感其惠卒年八十)¶
　　(有/二)¶
<pb:KR2k0052_WYG_008-29a>¶
　唐李陽冰(合州人開元中為當塗令有政績宗人李/白常往依之善篆書州治景厚堂有所書)¶
　　(積善之家必有餘/慶八字石刻尚存)¶
　五代張武(合州人後唐時仕王建為破浪都頭大破/高季昌於䕫州府歴陞武鎮軍節度使)¶
　宋母夢牛(郡人初授樂源縣尉優於吏事茂著亷聲/累主文試院官至承直郎有全歸集行世)¶
　　石公恕(江津人以武功大夫知威州有能名常作/文刻碑戒子孫母得分異子孫世守其訓)¶
　　張　弦(江津人舉進士召對直言無所避忌/累仕至湖廣總領有幹局長於籌邊)¶
　　馮時行(壁山人字當可紹興間狀元授左朝奉郎/極言秦檜和議之非出知萬州秦檜諷使)¶
　　(者摭拾其罪坐廢/有縉雲集行於世)¶
<pb:KR2k0052_WYG_008-29b>¶
　　趙　性(合州人紹興中對䇿集英有曰以括囊為/深計臣知其人矣主和議者當之以首䑕)¶
　　(為圓機臣知其人矣杜言路者當之考官大/驚以為劉蕡無以過檜欲罪之值檜卒而止)¶
　　羅志冲(合州人潛心六經最精於易/著易解發明程氏之㫖為多)¶
　　度　正(合州人早從朱文公學歴官國子監丞上/疏極言李全必反且獻破全之䇿有三累)¶
　　(遷禮部侍郎/有性善堂集)¶
　　楊　載(涪陵人以功名自負金立劉豫載白張浚/願得百兩横行敵中當手刃劉豫以報浚)¶
　　(壯其言遂遣之載偕十士至金偽降金信任之載/行反間豫果廢十士已亡其八乃決歸浚以聞授)¶
　　(知永/睦縣)¶
<pb:KR2k0052_WYG_008-30a>¶
　　蒲國寳(壁山人開禧時狀元/飽飫六藝淹貫經史)¶
　　趙　立(郡人第進士以上書忤賈似道被謫徳祐/初起為太社令湖北提刑使&KR0208;諸將入衛)¶
　　(至蜀時昝萬夀已降於元張珏知重慶府方設/城守為後圖立無以復命至涪州沉水而死)¶
　元賈長卿(長夀人淹貫經史以文章名凡使蜀者事/竣還朝士大夫相訪必首詢曽得賈長卿)¶
　　(文字否其為/人所慕如此)¶
　明江徳海(墊江人洪武初建學以明經授本學訓導/以身率人多士信服植柏學宫餘䕃猶存)¶
　　劉　信(郡人洪武初由賢良方正任陜西叅政左/遷東流巡檢從征江介畨夷有功陞忠州)¶
　　(千/户)¶
<pb:KR2k0052_WYG_008-30b>¶
　　楊金奉(邑梅司人洪武初為長/官熟知邊情子孫世襲)¶
　　冉如彪(酉陽司人洪武初知酉陽州善/於化導風俗丕變陞宣撫世襲)¶
　　柳　申(長夀人洪武間任大名府同知尋陞大名/知府深得民心童謠曰兒童竹馬街前唱)¶
　　(還是舊官/今日來)¶
　　李　鑑(江津人以鄉舉敎諭蒲圻得士子心/歴常徳知府遇荒設賑多所全活)¶
　　石敏中(江津人由嵗貢任松滋知縣清慎㢘介居/官如治家備軍餉築城垣民不知困松滋)¶
　　(至今/徳之)¶
　　江孟綸(江津人進士拜御史謇諤敢言巡按陜西/大賑飢民辯民寃抑所著有梅庵集行於)¶
<pb:KR2k0052_WYG_008-31a>¶
　　(世/)¶
　　江　淵(江津人由進士歴官至學士工部尚書清/勤簡静忠鯁不阿尤善文詞著觀老錦榮)¶
　　(諸/集)¶
　　王　鐸(榮昌人洪武中由太學生任嘉定/縣丞政績著聞累官交阯布政使)¶
　　胡　謙(南川人洪武間以鄉薦拜御史風裁凜然/以忤權貴左遷不赴任家居二十餘年而)¶
　　(卒/)¶
　　康　健(合州人初名子榮洪武間由太學生授給/事中受太祖眷注改今名敷奏詳明歴官)¶
　　(二十餘年冰霜/之操終始不渝)¶
<pb:KR2k0052_WYG_008-31b>¶
　　莫仲昭(銅梁人洪武中由太學生累官至浙江布/政使老成諳練所至多有恵政上下咸孚)¶
　　陳　价(銅梁人累官至都御史歴任三十餘年名/實茂著有詩文藏於家弟僑子揆相繼登)¶
　　(科/)¶
　　楊大榮(酆都人由進士歴江西僉事剛/敏多政績學士程敏政為作傳)¶
　　楊孟瑛(酆都人進士歴杭州知府不/畏强禦居鄉嚴毅人服其介)¶
　　陳　常(長夀人洪武中任常徳府同知清戎有法/吏民懐畏且鞫訊明決獄無寃滯卒於官)¶
　　(囊篋蕭然/鄉評重之)¶
　　鄒　成(墊江人洪武間以太學生拜御史/巡按入閩振揚綱紀吏民畏服)¶
<pb:KR2k0052_WYG_008-32a>¶
　　牟　俸(巴縣人由進士拜御史有鐵面稱/歴山東巡撫救荒擒賊有功於時)¶
　　白　勉(涪州人進士歴官刑部侍郎練達刑名有/匡濟才及卒賜御祭有剛方清介之褒鄉)¶
　　(人榮/之)¶
　　劉　岌(涪州人清慎謙和歴仕兩朝眷注獨厚/以禮部尚書致仕居家恂恂鄉人稱之)¶
　　李　琳(定逺人洪武末由鄉薦拜御史持/憲得體風采凜然陞福建僉事)¶
　　李永寜(定逺人由進士守桂林清介/剛方始終一節有古人風)¶
　　謝　庸(忠州人永樂初由鄉薦拜御史發/奸摘伏行部肅然歴官山東副使)¶
　　李　允(忠州人進士歴翰林檢討/年届四十辭歸鄉黨重之)¶
<pb:KR2k0052_WYG_008-32b>¶
　　譚　棨(涪州人進士任陜西叅政居/家孝友歴官清亷御評重之)¶
　　張　□(涪州人以鄉薦任知州剛正孝友以所/居為祠堂率族衆修祀事鄉人化之)¶
　　何以讓(涪州人由舉人任武昌令判大名府陳情/終養贈懿孝名儒著有兩都賦等書行世)¶
　　卜孔時(江津人由舉人任同知以剛正忤税監誣/奏繫獄凡十九年宰相申時行請釋之出)¶
　　(獄兩鬢俱霜遷漢/陽知府事詳明紀)¶
　　楊　姜(江津人由舉人任蘇州府同知居/官清正忤織造監被謫事載明紀)¶
　　周　榮(合州人永樂間拜御史卓有直聲/致仕歸足跡不至公門人服其介)¶
　　沈　運(重慶府指揮充叅將守威茂蠻叛殺人運/密置兵門内呼蠻至犒以酒食因并其黨)¶
<pb:KR2k0052_WYG_008-33a>¶
　　(殱/之)¶
　　陳　志(巴縣人為燕山䕶衛指揮僉事有謀勇洪/武末從靖難兵屢立戰功永樂初封遂安)¶
　　(伯/)¶
　　蹇　義(巴縣人洪武中進士初為吏部侍郎靖難/後進尚書成祖北巡佐太子監國熟於典)¶
　　(故政務大體奉命巡應天考察甚公進少師多啟/沃宣徳初卒在官五十餘年凡歴五朝諡忠定)¶
　　蹇　霆(巴縣人尚書義之孫歴僉事剛方清儉處/事合度吏民感之人稱其不愧祖武云)¶
　　蹇　賢(巴縣人永樂中任監察御史執/憲公平累官布政使有冰蘗聲)¶
　　伍　秉(合州人正統中進士拜御史性剛介不附/權貴劾中書李寳并總兵石亨擅權左遷)¶
<pb:KR2k0052_WYG_008-33b>¶
　　(卒/)¶
　　賈　奭(巴縣人景泰中歴都御史剛介亷直/不趨時好自居官至乞休如一日焉)¶
　　江朝宗(巴縣人景泰中進士授翰林院侍讀學士/進講經筵多啟沃之助時人俱推重之)¶
　　陳　仲(巴縣人初任通判擒賊有功擢知府/解組歸不入城邑鄉人高其志節)¶
　　蔣雲漢(巴縣人天順中進士敭歴中外徳望兼/著累官至布政使一室蕭然清苦莫踰)¶
　　費　廣(合州人由進士拜御史天順初上䟽劾石/亨擅權謫知永寜改貴池卒於官有約齋)¶
　　(詩文集/行世)¶
　　李人儀(榮昌人天順中任御史䟽劾總兵/石亨出守襄陽後改荆州卒於官)¶
<pb:KR2k0052_WYG_008-34a>¶
　　何仲山(涪州人成化丁酉舉人任武安令苞苴/不行人稱其㢘致仕歸里崇祀鄉賢)¶
　　趙　烱(永川人成化中任瀏陽令拜御史擢雲南/副使亷正明達番漢悦服以忤時相謫漢)¶
　　(中府/同知)¶
　　羅廷唯(永州人進士知棗强縣盜賊斂跡/後拜御史條陳時政皆見嘉納)¶
　　朱光正(大足人成化中由舉人知河西剛明亷謹/得吏民心交阯侵邊光正喻以大義夷退)¶
　　(當道書談笑/却兵旌之)¶
　　王　璽(合州人成化中進士授給事中封駁奏對/著聲於時擢叅議浩然乞歸家居二十餘)¶
　　(年/)¶
<pb:KR2k0052_WYG_008-34b>¶
　　劉　規(巴縣人成化中任御史立朝有聲/以忤權貴罷歸子春貴贈尚書)¶
　　羅九鼎(合州人成化間進士筮仕大理評事多辯/寃抑致仕歸家杜門不事請謁鄉評稱重)¶
　　馮　衡(合州人成化間進士風度沈逺令吳江大/著彊項聲未幾拂衣歸徒歩千里與陳白)¶
　　(沙逰白沙高其誼以見一顔其堂以唐詩有/相逢盡道休官去林下何曽見一人之句也)¶
　　何　梯(合州人成化中進士拜御史歴任十餘年/囊無羡金薄田數頃與族人共之年踰八)¶
　　(十無疾/而終)¶
　　曽　昂(銅梁人成化中歴官知府有文學能/知人長於政事所至常有去後思)¶
　　張禎叔(巴縣人成化中歴官都御史/以直言謫官風節為時所重)¶
<pb:KR2k0052_WYG_008-35a>¶
　　陳　瑞(忠州人𢎞治初以進士拜給事中䟽劾中/官郭鏞乞罷内侍官不得叅機務上嘉納)¶
　　(之陞光禄卿請禁浮屠罷國醮及減奢/費等事後省親道卒聞者咸歎惜之)¶
　　詹　奎(巴縣人𢎞治中進士為户部郎劾權奸掛/冠歸後以徴召復起歴官十餘年家貧如)¶
　　(故/)¶
　　曹　&KR0897;(巴縣人𢎞治中進士任刑部員外郎治獄/無寃出使晉藩餽遺無所受好古力學為)¶
　　(時所/重)¶
　　姚學禮(巴縣人𢎞治中進士歴叅議性忠侃初居/南臺以敢言忤逆瑾罷歸人稱其忠節)¶
　　楊應春(長夀人歴仕有政聲長/於文學著世徳補拙集)¶
<pb:KR2k0052_WYG_008-35b>¶
　　郭明郁(長夀人以鄉薦授學録深潛有/識所著有五經註北山文集)¶
　　聶　賢(長夀人舉進士由御史陞按察/僉事歴刑部尚書以疾乞休)¶
　　楊　慶(長夀人任通判深得民心去之日士民遮/道泣留時有羣燕飛繞其車人以為仁愛)¶
　　(所/感)¶
　　戴　錦(長夀人舉進士𢎞治中抗䟽請除壅蔽權/貴忌之中傷落職貧不能歸流寓徐淮間)¶
　　(授徒自給久之及歸/著絅菴諸集行於世)¶
　　余能繼(長夀人生平剛正邑紳士憚服之以鄉薦/授枝江令清正明允徳愛在民恥阿附權)¶
　　(要遂拂衣歸讀/書教子自娛)¶
<pb:KR2k0052_WYG_008-36a>¶
　　劉　茝(涪州人正徳初任給事中時劉瑾擅權首/抗䟽極言其奸被廷杖落職瑾敗起守金)¶
　　(華尋歸世宗初復徴/為江西副使以疾卒)¶
　　胡守約(合州人正徳初以鄉薦授彭蠡知縣值寇/攻城親出督戰身被數創遇異人療之不)¶
　　(死歴官/知府)¶
　　張　縉(巴縣人正徳初歴官都御史巡/撫兩浙恩威並著有保障功)¶
　　劉鶴年(巴縣人正徳中進士操守亷峻始任兵曹/門無私謁歴官雲南布政不持一錢時稱)¶
　　(㢘/吏)¶
　　李　邦(巴縣人正徳間以鄉薦歴員外為人/狷介莊嚴凜然不可犯鄉人敬之)¶
<pb:KR2k0052_WYG_008-36b>¶
　　任　轍(巴縣人嘉靖初進士知許州嵗旱多方賑/恤擢守黄州採木之役曲為調停民困以)¶
　　(蘇歴官貴州都御史計縛叛/夷許吾等邊陲賴以奠安)¶
　　李文進(巴縣人嘉靖中進士歴給事中劾權貴不/職晉都御史巡撫浙江大同等處執訊𫉬)¶
　　(醜所向有功/歴刑部尚書)¶
　　劉啟宗(巴縣人嘉靖中進士任衢州府推官擢給/事中抗言不避權貴謫荔浦尉歴陞提學)¶
　　(副使改苑馬卿居官二十/餘年持亷守正卓有風裁)¶
　　劉應箕(巴縣人嘉靖中進士初知餘姚歴擢陽和/兵備與督府王崇古處置北敵得體起拜)¶
　　(僉都御史旋晉副都御史卒所著/有欵塞錄擊轅集續集行於世)¶
<pb:KR2k0052_WYG_008-37a>¶
　　王　春(巴縣人少負竒才學頗淹博尤精於易嘉/靖中以嵗薦任安化訓導兩臺檄修楚志)¶
　　(才名大著楊太史過巴時造其廬考/論竒字所著有縉峰内外集藏於家)¶
　　胡堯臣(銅梁人嘉靖中進士授大理評事歴浙江/僉事會賊江天祥反擒殺之擢湖廣叅議)¶
　　(攝兵備擒巨盜趙朝勝事聞旌賞遷副使歴陞浙/江布政時海寇王直招集倭寇聨舟島嶼與内地)¶
　　(奸民交通沿海為患堯臣以計招致/寘諸法拜副都御史巡撫河南尋卒)¶
　　李純朴(定逺人嘉靖中任刑部主事改監察御史/時俺答請鐵鍋部覆許之邊臣因議互市)¶
　　(純朴上疏極言其不可己又申救𫉬譴言官鄭履/等又請以薛瑄從祀文廟按部廣西獨持風節毁)¶
　　(李士實碑人稱為真御史以不附時宰謫知監利/縣裁魚例三百金其㢘介類如此所著有懐野文)¶
<pb:KR2k0052_WYG_008-37b>¶
　　(集奏議/行於世)¶
　　劉　春(巴縣人官至文淵閣大學士卒諡文簡沈/静寡欲居官守正涖政㢘明文行為鄉閭)¶
　　(表/率)¶
　　李士亨(銅梁人號竹野由舉人仕至副使通籍二/十年夫人兩承恩為命婦服止布素課諸)¶
　　(子名之曰養徳養志後二子捷南宫/人皆謂清白吏子孫自是昌大云)¶
　　高　懋(銅梁人嘉靖中進士擢監察御史論列有/聲常按江北兩浙所至振肅風紀多異績)¶
　　(嵗潦請蠲租全活甚衆尋遷湖廣副使兵備辰沅/時苗寇為患懋每出密䇿多所斬𫉬又解五砦之)¶
　　(圍地方安堵晉/叅政遂謝政歸)¶
<pb:KR2k0052_WYG_008-38a>¶
　　李　恒(銅梁人嘉靖中貢入大學大司成深器之/授奉新丞邑人多狡猾供應夫馬常後時)¶
　　(不給捐俸辦之二年免歸囊不滿十金雅志好修/絶跡公門卒之日闔邑之士私諡曰恭懿先生)¶
　　張佳印(銅梁人少頴敏日誦千餘言尤工古文詞/嘉靖中進士初知滑縣有詐錦衣官校至)¶
　　(者出七首挾取帑金印從容計擒之嵗大飢平糶/設粥活人甚衆詔賜金幣遷户部主事尋督學雲)¶
　　(南整飭滇士稱西南齊魯焉累陞巡撫應天宣府/俱著勲績浙以兵變聞上特命往視浙民復變印)¶
　　(設方計不踰時兩定之上優詔賜緋進爵兵部尚/書總督薊遼三鎮時邊境不寜土蠻入寇印指授)¶
　　(方畧先後以捷聞詔賜甚厚進太子太保廕錦/衣千户世襲所著有崌崍集督撫奏議行於世)¶
　　熊動之(榮昌人幼稱竒童過目成誦十二齡補諸/生長通五經尤精二戴中嘉靖丙午鄉試)¶
<pb:KR2k0052_WYG_008-38b>¶
　　(四入春聞竟以數竒不遇年四十而卒生平守嚴/一介里人至今欽仰長子文炳痛父齎志以歿下)¶
　　(帷攻苦敎子應占成進士/歴贈動之陜西左布政使)¶
　　喻茂堅(榮昌人釋褐知銅陵縣流賊猖獗縣無城/郭茂堅内外設備奪賊艦百餘艘以卓異)¶
　　(拜御史決疑獄緝巨奸墨吏觧去歴任陜西布政/時有花馬池之警分兵退敵賜白金文綺撫鄖陽)¶
　　(奉命勘楚世子弑逆事疏上如議特旌其直總督/漕運適妖賊紅羅女反設計平之轉刑部尚書䟽)¶
　　(救夏言觸怒歸囊無百金享年/九十有三卒賜𦵏祭祀鄉賢)¶
　　喻應豸(茂堅孫由恩貢任安寜同知陞尋甸通判/兼攝邑事萬口稱為喻母卒於官行李蕭)¶
　　(條不愧其祖之/清白云祀鄉賢)¶
<pb:KR2k0052_WYG_008-39a>¶
　　喻應台(榮昌人由舉人令漢陽有恥效鷹鸇居然/鸞鳯之譽應台謙讓性成雖童孺亦必以)¶
　　(禮貎待之故居官愛民好士歴任/黎平知府華夷悦服卒祀鄉賢)¶
　　冷　珂(榮昌人登嘉靖丙戍進士座師稱其文竒/字竒想其人亦竒珂幽居亦端坐罕入寢)¶
　　(室楊升菴服其淵博當道慕而造門/亦罕見其面除中書享年七十終)¶
　　曹　忭(巴縣人號自山由庶吉士改户科給事中/疏劾張桂忤㫖逮錦衣獄尋降謪歸居鄉)¶
　　(嘉言懿行不勝殫述二子一孫皆進士/至今稱先輩典型必曰曹自山先生云)¶
　　王　琬(巴縣人嘉靖中領鄉薦歴任廣東/副使屢著賢聲至今所在思之)¶
　　劉　綡(巴縣人累代通顯以世徳著聞綡雅負文/學尤有至行閭里稱述之舉省元歴仕未)¶
<pb:KR2k0052_WYG_008-39b>¶
　　(顯識者卜其流/澤之未艾云)¶
　　田登年(忠州人嘉靖中進士知青陽縣邑無城倭/舊為患登年剙建不避怨勞民賴以安歴)¶
　　(任大理司正恤刑廣東多所平反出寃/獄五十餘人廣人徳之所著有洗寃錄)¶
　　羅青霄(忠州人少游金陵旋從游湛甘泉授以理/學深達奥義嘉靖中進士授歸徳府推官)¶
　　(歴兵部郎中應詔陳定六事大要為忠州興利除/害上多議從之忠南峯石砫土司與楚中路等司)¶
　　(接壤世為忠患青霄請復川湖總督以控制之時/皆以為碩畫出知漳州府漳人頌之為著清漳政)¶
　　(績錄然竟以介直忤時歸/家環堵蕭然年八十終)¶
　　郭嘉文(大足人嘉靖中鄉薦授盩厔敎諭正身飭/教遷知白河縣以徳化民未幾告休民泣)¶
<pb:KR2k0052_WYG_008-40a>¶
　　(不忍别家居值蔡賊之亂焚刼居民望其廬舍咸/相戒曰慎勿燬郭公室也其感人如此著有警心)¶
　　(百勿篇/行於世)¶
　　吳鵬翼(大足人嘉靖中舉人知湘鄉縣裁嵗例千/餘金催科一諭以理邑有巨盜彭廷憲者)¶
　　(剽掠洞庭垂二十年前令不/敢問鵬翼計縛之逺邇稱快)¶
　　雷孔聞(大足人少岐嶷趙文肅貞吉見其文歎賞/之嘉靖中進士時嚴嵩當國同第者往謁)¶
　　(閽人難之孔聞毅然作邑遂返嚴聞之訝為耿介/士授辰州府推官會土夷奪嫡據印屢檄諭之不)¶
　　(服孔聞至以禮法化誨夷悉畏服遷/户部主事尋乞歸邑人至今傳頌焉)¶
　　鄢桂枝(大足人嘉靖中舉人知翼城縣邑素稱難/治桂枝抑强梗裁冗費恤刑獄賑貧乏境)¶
<pb:KR2k0052_WYG_008-40b>¶
　　(内大化舊王府嵗例銀百餘兩悉取之民桂枝申/革之擢知劒州翼民遮道送之先是麗江土夷鄰)¶
　　(劒境上田膏腴前守聽民自賣桂枝一切禁止土/夷欲收其糧潛以金餽叱之曰賣田已悞若糧去)¶
　　(土人不為我用是重困吾/民也竟不許祀名宦祠)¶
　　簡　籍(巴縣人嘉靖中領鄉薦官泰州學正亷介/不茍品為世範年近百嵗誦程子四箴而)¶
　　(卒巡撫稱其性資從善家世業儒經累朝全/盛之太平近百嵗康寜之上夀為旌其廬)¶
　　李臨陽(江津人性端亮常以寇萊公自許嘉靖中/進士歴官岳州府知府亷平惠愛嵗飢多)¶
　　(方賑濟全活以數萬計擢陜西按察司後致仕/歸闔郡士民遮道送之有士大夫為著惠愛録)¶
　　周世逺(江津人嘉靖中進士&KR1318;官山西右/布政所在亷明仁恵以清望著)¶
<pb:KR2k0052_WYG_008-41a>¶
　　徐效賢(江津人嘉靖中舉人知澄城縣清亷守正/體國恤民澄城人繪像尸祝之祀名宦)¶
　　文　方(合州人號少江司李楚中素忤嚴嵩父子/及嚴氏敗人多以附嚴被累獨方免以疾)¶
　　(歸舉朝高其氣節家居奉母母卒廬墓不入城市/時白蓮賊亂過其門相戒勿擾服闋後徴辟屢下)¶
　　(至中途以病上䟽/辭歸未久而逝)¶
　　李　諫(合州人號誠軒弱冠登賢書即老成持重/初仕高邑縣單騎赴任九年不𢹂宅眷衙)¶
　　(齋清冷如氷上官咸器重之以為治平第一居官/二十年歸里囊無擔儲當事高其誼頻為式廬暇)¶
　　(日與田野農民杯酒笑傲/彈琴種花有彭澤遺意)¶
　　胡世賞(合州人進士由縣令屢陞至刑部尚書/皆有政績居鄉醇厚郡人悉推重之)¶
<pb:KR2k0052_WYG_008-41b>¶
　　曽所能(涪州人嘉靖中舉人知雲南石屏州丰儀/倜儻語言慷慨居鄉著孝友聲及居官以)¶
　　(愛民為本盡心水/利州人至今思之)¶
　　李士震(長夀人舉人歴知麻陽翁源兩縣清嚴慈/愛公庭無訟民有疾病手劑療之乞歸敎)¶
　　(子孫以修徳讀書/生五子登科者四)¶
　　劉世曽(巴縣人嘉靖中進士立朝介直與馮璫不/合遂引疾歸清苦一如寒素後馮璫敗起)¶
　　(拜僉都御史巡撫雲南會賊岳鳯與緬交通内犯/乃上䟽請剿卒克大憝上嘉之晉副都御史廕一)¶
　　(子錦衣/百户)¶
　　夏子雲(涪州人嘉靖中鄉薦從趙文肅貞吉談理/學因歎曰丈夫不恥不聞道乃豔一第耶)¶
<pb:KR2k0052_WYG_008-42a>¶
　　(自是躡屩為五嶽游久之謁選知舒城縣時有貴/人以事往道舒勢强甚子雲故不為理貴人踉蹌)¶
　　(以去竟坐不稱調判寜州遷判岳州府治九谿馭/諸武弁嚴毅不少假借威令大行當道屢薦詔進)¶
　　(五品服俸陞衡州府同知尋引歸/所著有少素文集諸書行於世)¶
　　文羽麟(涪州人嘉靖中鄉舉任陜州知州歴官㢘/平居家孝友絶跡公庭尤以文詞著子孫)¶
　　(科第蟬/聨不絶)¶
　　文　作(涪州人隆慶中進士初知聞喜縣以治最/徴歴武選郎贊議帷幄平遼之役其功居)¶
　　(多及遷雲南叅政分守臨元時羅雄土舍殺父據/險潛謀不軌作奉檄剿之賊黨再叛復剿平之先)¶
　　(後以功上聞陞廣/東布政並増秩)¶
<pb:KR2k0052_WYG_008-42b>¶
　　劉世賞(巴縣人少為文潁異姜鳯阿茅鹿門咸器/重之隆慶中進士歴官布政居官二十餘)¶
　　(年清慎如一處家/温儉後人罕及)¶
　　曹大埜(巴縣人隆慶中進士初知祁門縣㢘平不/苛舉卓異拜户科給事中論新鄭相當國)¶
　　(有十大不忠謫乾州判官尋歴遷僉都御史巡撫/江西懲酷吏薦賢能訪隠逸甄錄遺士多所成就)¶
　　(無㡬為言者所中遂掛冠/歸行李蕭然有棠韻焉)¶
　　汪言臣(巴縣人萬厯中進士選翰林院庶吉士改/監察御史巡按順天時馮璫用事以子民)¶
　　(來謁言臣絶不與通上䟽白御史劉臺之寃朝議/稱快發倉粟賑平山邑饑民全活甚衆已巡廣東)¶
　　(治珠池盜萬人擒其渠魁餘釋弗治民用/欣服及再入京亦多所論列一時偉之)¶
<pb:KR2k0052_WYG_008-43a>¶
　　高　倬(忠州人天啟乙丑進士官御史性謹厚然/遇事敢言多所建白以草塲災罷歸朝臣)¶
　　(交章薦其可大用尋復/職歴官操江巡撫卒)¶
　　曹邦化(江津人以明經授吉安州通判嚴正不阿/郡人劉給事忤時相時相銜之欲誣以事)¶
　　(邦化力為之辯𫉬免遷寜州知州子進可登科報/至遂辭不就任致仕歸里操行淳厚卒祀鄉賢)¶
　　曹進可(邦化子由舉人歴官貴州新鎮道副使撫/苖有聲從黔撫王三善監軍進剿大方屢)¶
　　(言苖性叵測不宜懸軍深入三善不聼以及於敗/進可馬上中石幾死與所部數百人突圍而出未)¶
　　(㡬致政歸優游林下二十餘年慕義好施鄉人徳/之夀八十四而終户部侍郎倪斯蕙銘其墓有擊)¶
　　(楫祖逖免胄汾陽制勝/諸葛籌邊贊皇之語云)¶
<pb:KR2k0052_WYG_008-43b>¶
　　王應熊(巴縣人進士歴仕舘閣直經筵有啟沃功/官至大學士立身清介文章為時推重懐)¶
　　(宗末年起首輔因/時黨不協乞歸)¶
　　陳新甲(長夀人少登賢書性極孝友有警敏才歴/官薊遼總督整飭軍伍請選將用材懐宗)¶
　　(召對細陳邊計形勢緩急累千萬言帝重之書其/名於御屏特陞兵部尚書為忌者所搆竟寘重典)¶
　　(帝心旋深/悔悼焉)¶
　　龔三級(江津人崇禎間嵗薦生平操履清正學務/躬行任綏陽敎諭日與諸生講論多所成)¶
　　(就陞安順府推官辭不赴任既歸惟以書史自/娛尤嚴於義方之訓二子弱冠掇科承其家學)¶
　　曹　恢(江津人崇禎壬午舉人任行人司博極羣/書究心濂洛之學後罷官里居以積學力)¶
<pb:KR2k0052_WYG_008-44a>¶
　　(行教子弟年八十有三猶披覽不輟/與同里龔懋熙俱稱典型學者宗之)¶
　保寜府¶
　漢范　目(閬中人素有方畧知高祖必定天下説帝/為募發賨民要與共定三秦後封目為長)¶
　　(安建章/鄉侯)¶
　　譙　隆(閬中人為上林令武帝欲廣/苑囿隆固諫後遷成臯令)¶
　　洛下閎(閬中人隠居洛亭武帝時/徴待詔太史改造太初厯)¶
　　嚴　遵(閬中人為長安縣令治政嚴明擢揚州刺/史後當遷吏民遮道止之凡三遷車轍不)¶
　　(得/行)¶
<pb:KR2k0052_WYG_008-44b>¶
　　任文公(閬中人善天文王莽簒漢乃擕妻子奔於/深山後武擔石折文公歎曰西川智士死)¶
　　(我其當之乎益部語/曰任文公智無䨇)¶
　　趙　珜(閬中人為公車令王/莽居攝棄官而歸)¶
　　趙　閎(閬中人嘗逰長安刺史王尊竒/之後仕為凉州刺史卓有能聲)¶
　　楊　仁(閬中人學韓詩舉孝㢘補北宫衛士令條/對時政稱㫖明帝崩馬后諸子爭入宫仁)¶
　　(披甲執㦸嚴勒門衛莫敢進者章帝/立拜什邡令為政寛恵後辟司徒掾)¶
　蜀漢周羣(閬中人父舒明天文羣少受家學觀氣候/言災祥多中舉茂才昭烈署為儒林校尉)¶
　　(後欲與曹操爭漢中問羣羣/曰當得其地後果如羣言)¶
<pb:KR2k0052_WYG_008-45a>¶
　　馬　參(閬中人仕為廣漢太守有/治行累官至尚書僕射)¶
　　馬　忠(字徳言閬中人為牂牁太守桑遠能邇甚/垂恵愛官至鎮南大將軍卒後南中為立)¶
　　(祠/祀)¶
　唐鮮于仲通(南部人與弟叔明皆博學天寳中進士/為京兆尹歴御史中丞劒南節度使以)¶
　　(忤楊國忠貶官/顔真卿誌其墓)¶
　　鮮于叔明(仲通弟擢明經歴洛陽令商州刺史繼/仲通為京兆尹民有前尹赫赫後尹熙)¶
　　(熙之號累遷尚書左僕射徳宗時封薊國公以/太子太傅致仕卒諡曰襄子昇累官太子詹事)¶
　　李　逢(劒州人文行俱/高尤邃於易)¶
<pb:KR2k0052_WYG_008-45b>¶
　宋陳省華(閬中人有吏幹初事孟昶為西水尉蜀平/歸宋累官光禄卿拜諫議大夫卒贈太子)¶
　　(少/師)¶
　　陳堯叟(省華長子端拱間進士第一累官同平章/事以右僕射知河陽卒諡文忠堯叟姿貎)¶
　　(甚偉奏對明辯入典機/密軍馬之籍悉能周記)¶
　　陳堯佐(省華次子進士及第官至叅知政事同平/章事以太子太師致仕卒諡文恵為人寛)¶
　　(厚儉約好學不輟自號知/餘子所著文集三十餘巻)¶
　　陳堯咨(省華季子咸平中進士第一累官翰林學/士後以武信軍節度使知天雄軍卒諡康)¶
　　(肅為人以氣節自任工𨽻書善射世號小/由基子述古篤學能文累官至舘閣校勘)¶
<pb:KR2k0052_WYG_008-46a>¶
　　裴　莊(字端已閬中人孟蜀時以明經登第歸宋/䟽論邊將無功願申明紀律無使玩弛報)¶
　　(可淳化三年召訪邊事稱㫖又條列四事政曰去/暴征二曰省嚴刑三曰擇吏職四曰敦稼  䟽入)¶
　　(詔令開陳其所宜行莊對甚悉帝嘉納之累官至/西京留守御史臺入判刑部以疾分司西京郊祀)¶
　　(改光禄卿求歸上/都卒年八十一)¶
　　陳　漸(堯叟從子少以文學知名太宗時嘗與父/堯封同廷試漸中第辭不受願擢其父許)¶
　　(之後累官耀州節度推官有/文集十五巻自號金龜子)¶
　　何　永(閬中人以宋徳隆盛記載踈畧乃裒次三/十巻號閬苑記其後同縣曹無忌乂増二)¶
　　(十六巻俱/閬中人)¶
<pb:KR2k0052_WYG_008-46b>¶
　　蒲宗孟(南部人曽祖潁士聚書百餘篋以訓子弟/宗孟皇祐中進士官尚書左丞後以資政)¶
　　(殿大學士/知河中卒)¶
　　蒲　卣(南部人幼開敏登元豐進士歴提舉京湖/常平提㸃潼川刑獄論税𣙜不便罷之累)¶
　　(官中/大夫)¶
　　鮮于侁(南部人仲通商孫字子駿端重力學舉進/士值行新法侁為利州路判官不請青苖)¶
　　(錢蘇軾謂其上不害法中不傷民下不廢親為三/難元祐中為諫議大夫建議以富弼配享神宗出)¶
　　(為京東轉運使温公嘆曰此一路福星也/後以集賢修撰知陳州卒子綽太學博士)¶
　　馬　涓(南部人父從政未有子買一妄詢知其父/卒於官不克還故鬻之遂遣還不責所值)¶
<pb:KR2k0052_WYG_008-47a>¶
　　(後夢一翁謝曰女見還君隂徳也聞之上帝矣令/君家富貴涓涓不絶後生子以涓名魁太學鄉薦)¶
　　(中元祐狀元上/䟽忤蔡京罷歸)¶
　　雍孝聞(南部人元符末力詆紹聖用事者未幾廷/試時相誣以謗毁先烈亟加流竄入元祐)¶
　　(黨/籍)¶
　　李　森(巴州人政和中進士高宗時為/侍中抗䟽劾王黼出知復州)¶
　　黄　裳(劒州人幼能屬文乾道中進士為嘉王翊/善光宗召諭曰王進學皆卿之功裳曰若)¶
　　(欲進徳修業追蹤古先哲王須尋天下第一人上/問為誰以朱熹對官至尚書兼侍讀贈大學士諡)¶
　　(忠文裳端純孝犮每講讀随事納忠所/著有春秋講義兼山集子瑾為大宗正)¶
<pb:KR2k0052_WYG_008-47b>¶
　　張行成(字文饒號觀物劒門鄉人與兄少成字寛/饒俱登紹興間進士學士黄裳亟稱觀物)¶
　　(先生魏了翁亦云吾鄉觀物先生得易數之/詳有通變經世述翼鉉通靈等書傳於世)¶
　　陳　槩(劒州人乾道中進士直諒剛毅以師禮事/張南軒問答往來講晣精㣲且為作潔白)¶
　　(堂記皆聖賢服行之訓槩兄栗隠居/不仕兄弟皆與黄裳友善名重一時)¶
　　鮮于天一(劒州人登嘉定中鄉薦日誦數千言通/天文厯數地理方技其學甚博風度粹)¶
　　(然制行和雅一時/名儒皆推重之)¶
　　蒲叔獻(南部人管成都漕民歌之曰運使姓蒲民/力可蘇召為宗正卿以韓侂胄用事遂請)¶
　　(去時論/壯之)¶
<pb:KR2k0052_WYG_008-48a>¶
　　馮友能(南部人官至中書門下平章事一月/間上封事數十廷諫不避朝野憚之)¶
　　楊巨源(昭化人倜儻有大志善騎射監合江倉吳/曦反巨源從征擒曦誅之功為第一補承)¶
　　(事郎後因安丙爭功殺之事白贈寳謨閣/直學士諡忠愍子復正為四川制置使)¶
　　嚴大猷(蒼溪人吳曦僭蜀大猷詩云笏未到時難/擊泚兵如入手易擒吳後特授隆慶府司)¶
　　(理叅軍著補闕蜀/都賦方山集四巻)¶
　　向　佺(通江人理宗時有邊警佺/多方悍禦卒贈團練使)¶
　明蔣良輔(閬中人洪武間歴官給事中以忤權貴/出知羅山後任吉安府知府卓有政聲)¶
　　趙　欽(洪武間舉人任宿遷敎諭考滿之京太祖/欲授以重秩對曰臣有過曽取諸生米三)¶
<pb:KR2k0052_WYG_008-48b>¶
　　(升以待急客上笑曰孔子所謂束脩非止此也因/歎曰取米待急客權也為臣不欺君忠也命吏部)¶
　　(秩欽善地就禄待養遷/新都教諭造士有聲)¶
　　韓　義(南部人貢生博學善詩時行人巡茶至縣/遂𣙜税為民害義上䟽言本縣無茶行人)¶
　　(强𣙜殃民帝嘉其/能言除南甸令)¶
　　李延昌(南部人洪武中由孝亷任提舉再任開州/居官端重以㢘儉率民時郡有湖池島嶼)¶
　　(縈迴往來逰宴供費甚繁延昌一旦/毁之逰人遂絶累官至大名知府)¶
　　文時中(南部人舉孝㢘任兖州府學敎授改四氏/學敎諭衍聖公孔彦縉受學焉嘗充順天)¶
　　(鄉試禮部會試同考官公/明能得士時號尋樂先生)¶
<pb:KR2k0052_WYG_008-49a>¶
　　馮允敬(南部人任山東登萊轉運使嘗䟽民情十/五事上俞其七召還將大用之允敬以親)¶
　　(老抗章歸/為時推許)¶
　　申克敬(昭化人太學生才能卓練宦/績著聞歴官河南右布政使)¶
　　何　淵(巴州人州學舊鮮科目淵首以儒士登孫/賢榜筮仕龍泉令政教大行肇修隄防為)¶
　　(一方保障以憂歸補贑榆縣/值嵗荒多方賑濟全活甚衆)¶
　　陳　鳯(巴州人任刑部主事累乞致仕家居怡/然自得築室種竹所著有蚓鳴集行世)¶
　　王天爵(劒州人洪武中由賢良方正薦至京帝試/以欽若吴天賦稱㫖授太原知府卓有聲)¶
　　(績始終一節/時輩推重)¶
<pb:KR2k0052_WYG_008-49b>¶
　　母　祥(劒州人洪武中國學生除禮科給事中轉/禮部郎中奉命巡視湖廣沙汰官吏復遣)¶
　　(鎮守北平陞太僕寺少卿從靖/難師著功擢本寺卿以勤謹聞)¶
　　徐　璋(劒州人監生授鎮逺府同知盡/心供職累官河南按察司僉事)¶
　　馬　信(閬中人永樂中進士任檢討陞大理寺副/年未四十致仕楊文貞公送之以詩曰誰)¶
　　(似翰林馬檢討黒頭苦思/戀家山人比之錢若水云)¶
　　劉元凱(閬中人由進士授太平令正風俗興學校/有馴虎甘露之祥歴户部郎中辭疾家居)¶
　　(講學不輟著夢/覺稿詩文語錄)¶
　　任　儀(閬中人進士選庶吉士授御史適權貴以/内命建佛會于興隆寺一御史乗馬過寺)¶
<pb:KR2k0052_WYG_008-50a>¶
　　(門為宦者所辱儀上䟽劾之坐是外補歴遷山西/右叅政忤逆瑾再謫西安府同知所著有錦屏集)¶
　　(十/巻)¶
　　王文秀(閬中人知鄠縣改良鄉皆著政績當道稱/之曰古貎古心不茍同於流俗省耕省斂)¶
　　(大有造於疲民後遷鞏昌府通判致政家居足/跡不履公庭所著有四書周易講義藏於家)¶
　　袁　璿(廣元人以貢任雲南縣/令恵政恤民民追思之)¶
　　任　彬(蒼溪人景㤗間舉人授雲南石屏知州州/俗夷漢雜處乃立社學興州學選生徒之)¶
　　(質羙者授以經義親督課業次年舉鄉試者二人/時有長官司吏目高秉權為頭目刁諒毒死委彬)¶
　　(檢勘刁諒送黄白金數百兩拒/絶不受明正諒罪人服其㢘)¶
<pb:KR2k0052_WYG_008-50b>¶
　　向　翀(通江人成化乙未進士擢御史巡按山東/秉公考察屬吏感之又詔㫖凡鬪毆人者)¶
　　(得論減翀言如弟毆兄死姪毆叔母死事闗倫理/法在無赦餘者亦當追白金一鎰給死者之家遂)¶
　　(頒為例家居卒謝遷/楊廷和為撰墓誌)¶
　　任守中(通江人舉孝亷任蕭縣敎諭制行不茍好/義樂道後四子俱由國學登仕邑人重之)¶
　　向　閤(翀之孫舉人筮仕鳯縣極事撫綏以忤上/官改補石首敎諭遷平凉通判督三邊軍)¶
　　(餉上籌邊十二䇿遷瀋府長史卒於官初通江茶/課累民閤赴公車建議條上制報可至今鄉中頌)¶
　　(徳/)¶
　　李　容(巴州人舉孝㢘器度嚴正敎授鄉閭卓有/師範𢎞治初應試禮聞時門生檢討王九)¶
<pb:KR2k0052_WYG_008-51a>¶
　　(思充同考官容堅執不就士/論偉之後知狄道以㢘直稱)¶
　　任惟賢(閬中人進士性耿介學務躬行敦倫睦族/歴任三十餘年清白自守家無餘積人多)¶
　　(景仰/焉)¶
　　李　實(巴州人𢎞治癸丑進士授翰林檢討陞岐/府長史動守禮法持正不阿有中官欲侵)¶
　　(旁郡葦税實執不可遂誣實下獄尋/得白改趙府長史後致仕進階三品)¶
　　王尊賢(閬中人性剛介博學能文嘉靖中貢至太/學時帝好方士多灾異人莫敢言尊賢撰)¶
　　(聖學要義中和衍義上之及諌立東宫忤權臣下/獄已而帝閲其書竒之謂輔臣曰布衣敢言當世)¶
　　(事者忠臣也釋其獄授程番推官有異政/致仕歸貧如韋布著史學辨疑紫霄文集)¶
<pb:KR2k0052_WYG_008-51b>¶
　　楊勝賢(閬中人由監生歴官雲南安寜知州調陜/西華州以賢能著陞西安知府加叅政俸)¶
　　陳宗虞(字于詔閬中人進士由郎署出憲閩中時/有倭警宗虞著廓清功屢任江浙亦以兵)¶
　　(事見竒海疆賴之嘗與銅梁張佳印等結社玉臺/續七子之業南充任瀚序其詩又精墨妙喜奬掖)¶
　　(後進執經問字者履/錯户外後祀鄉賢)¶
　　趙炳然(劒州人嘉靖乙未進士歴官兵部尚書慷/慨沈毅凡所建白必據事直陳以文學侍)¶
　　(從之臣歴漠北海南戎馬艱危者垂二十年加/太子太保卒諡恭襄著歴官奏議集若干巻)¶
　　何　澄(劒州人舉孝㢘知永福縣築陂濬渠與民/興利除害及解去邑民爭餽金帛一無所)¶
　　(受時稱/循良)¶
<pb:KR2k0052_WYG_008-52a>¶
　順慶府¶
　漢龎　雄(渠縣人永平二年南單于擅興烏桓兵殺/遼東守耿䕫雄受命討之大破單于遷大)¶
　　(鴻臚封/都亭侯)¶
　　馮　煥(渠縣人安帝時幽州刺史秉正嫉邪為奸/黨中傷詐作璽書收煥其子緄勸煥上訟)¶
　　(果得詐者抵罪會卒帝憫/之賜錢十萬官緄郎中)¶
　　馮　緄(字鴻卿煥之子少學春秋司馬兵法安帝/時舉孝㢘累官車騎將軍討長沙武陵蠻)¶
　　(有功賜錢十萬不受官至廷尉以剛正忤宦官時/稱其公直及卒郡人廟祀之子鸞舉孝亷為郎中)¶
　　馮　允(緄之弟清白有孝行通尚/書善推歩累官至校尉)¶
<pb:KR2k0052_WYG_008-52b>¶
　　元　賀(渠縣人第五倫薦為九江郡太守改沛郡/所至多有徳政遷大司農卿去日吏民涕)¶
　　(泣送/之)¶
　　陳　禪(廣安州人字紀山仕郡功曹舉善黜惡邦/内畏服舉茂才為漢中太守時土蠻叛聞)¶
　　(禪名即降服遷馮翊順/帝時官至司𨽻校尉)¶
　蜀漢譙周(廣安州人耽古篤學研精六經仕漢至光/禄大夫嘗著仇國論以諷姜維孫秀躬耕)¶
　　(桓温辟/之不應)¶
　　譙　熙(周之仲子舉孝㢘為本郡/大中正尋除沔陽縣令)¶
　　譙　同(熙之弟少知名不受州府之聘刺史夀良/與東羌校尉何攀貢之三司及大將軍幕)¶
<pb:KR2k0052_WYG_008-53a>¶
　　(府再為尚書/郎除無錫令)¶
　　王　平(字子京渠縣人諸葛亮征隴西以平叅軍/事屬馬謖謖違亮㫖敗於街亭惟平領衆)¶
　　(鳴鼓自振張郃疑有伏不敢進/累官至漢中太守封安漢侯)¶
　　勾　扶(渠縣人忠勇寛厚昭烈時數有戰功爵/位亞於王平官至左將軍封宕渠侯)¶
　晉陳　夀(字承祚廣安州人少好學師事同郡譙周蜀/仕蜀為觀閣令史蜀平司空張華薦夀撰)¶
　　(相諸葛亮集奏之除著作郎領本郡中正撰三國/志凡六十五篇時人稱其善序事實有良史之才)¶
　　閻　纘(廣安州人博覽墳典慷慨有大節懐愍太/子廢纘輿棺詣闕上書理太子寃子五人)¶
　　(皆聞望有才長子/亨為遼西太守)¶
<pb:KR2k0052_WYG_008-53b>¶
　　龔　壯(渠縣人潔已守道平生重忠孝大節父叔/為李特所殺積年不除喪卒為李夀定計)¶
　　(殺特及夀立徴壯不就又上封/事勸夀稱藩於晉夀不聽辭歸)¶
　梁侯　瑱(廣安州人屢平蜀賊後敗侯景歴官司空/太尉都督五州鎮湓城以功封零陵郡公)¶
　　(諡莊/肅)¶
　　趙　震(西充人任威逺令聽/民訟以明倫為重)¶
　宋何　煥(西充人初通判真定契丹入冦上䟽請申/明紀律師退召訪邊事稱㫖拜監察御史)¶
　　(風節凜然時人稱/之號其里曰柏臺)¶
　　李協恭(儀隴人雍熙間狀元授梓州刺史何宗元/九龍歌孔孟周公道有歸昨夜夢中猶徘)¶
<pb:KR2k0052_WYG_008-54a>¶
　　(徊先生芳躅猶堪追題/曰為狀元李協恭作)¶
　　何　渉(廣安州人讀書畫夜刻苦過目不忘六經/百家山經地志醫卜之術無所不通後舉)¶
　　(進士知合州遷司户員外郎著/有春秋本㫖盧江集七十巻)¶
　　雍　鈞(廣安州人治平中進士授為御史臺主簿/時章惇用事朝士盈門鈞獨不往惇怒黜)¶
　　(鈞蓬/州)¶
　　何麗天(廣安州人宦逰中都賦懐親十三篇如毛/詩體随表上進求外補上嘉其志因詔嶺)¶
　　(南逺官皆/許迎飬)¶
　　彭　任(岳池人慶厯中富弼使遼任與偕行道次/語弼曰朝廷書詞萬一與口傳異將何以)¶
<pb:KR2k0052_WYG_008-54b>¶
　　(對啟視果不同弼即日還朝更書而/去任之力也任又與蘇老泉友善)¶
　　黎　錞(廣安州人慶厯進士朝議大夫英宗以蜀/士為問歐陽修對曰文行蘇洵經術黎錞)¶
　　(嘗知眉州蘇軾作逺景樓記稱其簡而/文剛而仁明正而不阿久而民益信之)¶
　　王叔簡(渠縣人徙居廣安博學能文尤長於詩登/進士判潼川痛洗鹽筴之弊太常博士葉)¶
　　(進常以志行端一才能强敏薦/之時稱其有難進易退之節)¶
　　張天珏(岳池人嘗讀書角竹洞元豐間舉進士累/遷諫議大夫蒞官盡職志節甚偉立朝敢)¶
　　(諫知無/不言)¶
　　彭　戢(鄰水人元祐中進士為兩浙提舉奉祠以/歸嘗畜雙鶴士夫送行詩有扁舟載雙鶴)¶
<pb:KR2k0052_WYG_008-55a>¶
　　(萬巻貯羣/書之句)¶
　　馮子修(西充人元枯中進士為長/安令不附童貫節義凜然)¶
　　鄭　修(蓬州人年七嵗日誦萬言登元祐進士知/梁山州軍禄有餘悉為民代輸未及引年)¶
　　(幡然而歸結茅以居扁曰飯牛/庵年八十七卒今墓在蓬池)¶
　　雍　沿(營山人舉進士善/吟咏有詩集行世)¶
　　張廷堅(廣安州人字才之元祐中進士嘗上言司/馬光吕公著之賢又薦蘇軾蘇轍忤執政)¶
　　(出為京東轉運判官蔡京欲引為已用廷堅不從/京憾之列諸黨籍編管象州卒贈徽猷閣學士諡)¶
　　(節/愍)¶
<pb:KR2k0052_WYG_008-55b>¶
　　㳺　桂(廣安州人隆興中進士志慕聖賢學窮/性理所著有禮記經學三十一巻行世)¶
　　安堯臣(廣安州人宣和初上書論權/要補承務郎累官南平太守)¶
　　王　𫝊(通六經詞賦秦蜀之士/受業其門者多顯達)¶
　　游仲鴻(廣安州人淳熙中進士知中江制置使金/鏜等薦之召入宰相趙汝愚甚重之時光)¶
　　(宗以久不視重華宫鴻移汝愚書陳宗社計及孝/宗升遐遂贊定大䇿後知嘉定有政績卒諡曰忠)¶
　　安　丙(廣安州人淳熙進士以資正殿大學士為/四川安撫制置使平吳曦之亂進少傅卒)¶
　　(贈少師諡忠定/著有皛然集)¶
　　游　似(仲鴻子嘉定中進士累官吏部尚書入侍/經筵帝問太宗貞觀治效何速如是似推)¶
<pb:KR2k0052_WYG_008-56a>¶
　　(原以對淳祐中為右丞相兼樞宻/使封南充公卒贈少師諡清獻)¶
　　蒲擇之(渠縣人紹定間進士歴禮部尚書淳祜中/元人犯蜀以擇之為制置使有却敵功)¶
　元文如玊(郡人少嗜學舉進士官東路/太守政平訟簡士民懐之)¶
　　陳繼賢(廣安州人登延祐進士判懷逺有㢘明公/正之稱捐俸鑄祭器置文廟中又置書萬)¶
　　(餘/巻)¶
　　袁　岱(渠縣人能文舉進士為蓬/州路大寜判官有廣聲)¶
　明母思義(蓬州人洪武初舉人工詩/文累官知府名著一時)¶
　　慶　智(蓬州人洪武中由太學生/任户科給事中卒祀鄉賢)¶
<pb:KR2k0052_WYG_008-56b>¶
　　楊貴亨(營山人洪武間舉賢良方正/任部郎後知江西廣信府)¶
　　于　紹(營山人舉賢良方正任知縣/招流移墾荒田政績甚著)¶
　　唐　臣(營山人由進士歴知府有惠政轉鹽運使/未任而卒囊無一錢當道賢之著有拙庵)¶
　　(集/)¶
　　于　禎(營山人洪武中由大學生歴御/史言時事有直聲後知河南府)¶
　　羅茂英(儀隴人洪武中監生歴官清謹/聲譽著聞終副使家無餘積)¶
　　范　循(南充人永樂初進士擢御史陞貴州僉事/克持憲紀有古人風以劾嬖倖𫉬罪直聲)¶
　　(聞於/中外)¶
<pb:KR2k0052_WYG_008-57a>¶
　　王　鐸(蓬州人永樂中舉孝㢘官萬縣訓導畧陽/敎諭嘗陳保釐十二䇿有補著顔子集并)¶
　　(詩稿行/於世)¶
　　石　泉(岳池人永樂間舉人歴南陽知府時嵗大/旱泉披髪跣足拜禱三日大雨如注四野)¶
　　(優/渥)¶
　　王　賓(廣安州人永樂戊戌進士以御史建言廷/杖罷歸卒祀鄉賢孫梁嘉靖癸卯舉人曽)¶
　　(孫徳光徳完萬厯己卯同榜徳完中癸/未進士由庶常改給事中建言廷杖)¶
　　張　永(南充人景泰中進士選翰林庶吉士授禮/部主事擢知嚴州府為政嚴明嵗飢不待)¶
　　(報請減税額御史上/其狀賜璽書褒羙)¶
<pb:KR2k0052_WYG_008-57b>¶
　　馮　孜(南充人景泰中進士授户部主事擢知延/安府改邵武寛賦役雪寃獄建陽賊嘯聚)¶
　　(孜直抵巢穴擒斬賊首民頼以安陞湖廣叅政以/親喪去任歸里廬墓哀毁遂養疾不出士論高之)¶
　　王　佩(南充人進士性剛毅不随時俯仰歴湖廣/副使卓有風裁及歸飭躬勵行鄉里推重)¶
　　汪　洋(岳池人天順中舉人以訓導分較楚闈累/官至雲南同知清戎弭盜均役濬渠陞知)¶
　　(府/)¶
　　吳伯通(廣安州人天順中進士歴官按察使學務/躬行以道自任督學河南浙江振起士類)¶
　　(惓惓以治心養性為訓居家建甘棠書院敎授百/餘人手錄白鹿洞規示之著達意稿近思錄學者)¶
　　(稱石谷/先生)¶
<pb:KR2k0052_WYG_008-58a>¶
　　向　時(岳池人成化中進士歴南京禮部郎中知/徳安府均里役息爭訟民心感悦致仕歸)¶
　　(訓子孫以㢘介家範凜/然年八十手猶不釋巻)¶
　　向　信(時之子由進士歴御史上封事數十/條巡視通倉議修運河皆有碩畫)¶
　　楊　純(鄰水人成化中進士任監察御史巡按貴/州㫁决如流任滿百姓乞留一年上許之)¶
　　(民謡曰鄰水楊但願年年巡貴陽貪汚畏法軍民/安康歴陞陜西副使去之日黎獠遮道涕泣攀留)¶
　　馬　金(西充人由進士累官至浙江布政使所至/有惠政民為祠祀弟龠由進士厯官叅政)¶
　　(併有聲/譽於時)¶
　　馬廷用(號紫崖西充人成化中進士歴官侍讀學/士以經學推重天下所著文集數十巻學)¶
<pb:KR2k0052_WYG_008-58b>¶
　　(者宗/之)¶
　　李陽春(渠縣人𢎞治中進士任行人奉使各藩餽/遺一無所受居諫議彈劾不避權要以太)¶
　　(常少卿致仕歸恂恂/如書生鄉人仰之)¶
　　譚　倫(鄰水人𢎞治中進士任潮州府知府築海/口隄數千丈民居獲安砌廣信橋往來便)¶
　　(之/)¶
　　王　昂(廣安州人𢎞治中進士官給事中歴陜西/副使彈劾不避權貴致仕歸敦行古道表)¶
　　(正鄉/閭)¶
　　楊一鈞(鄰水人𢎞治間進士官漢中知府禦侮救/荒民頼以安陞浙江副使漢人為祀名宦)¶
<pb:KR2k0052_WYG_008-59a>¶
　　柳　稷(南充人𢎞治中進士著有封建論疾作曰/吾嘗夢作志伊學顔論其能久乎果卒於)¶
　　(京/)¶
　　毋　恩(蓬州人𢎞治中進士知臨海縣治行卓然/有聲陞湖廣道御史著有詩集及家禮考)¶
　　韓士英(南充人正徳中進士授主事𣙜税江西時/宸濠不軌英持正不與通及守岳陽弭盜)¶
　　(賑饑屢有異政歴陞都御史巡撫鳯陽晉大/司徒改司馬滌&KR1500;減租選將練卒赫然有聲)¶
　　江萬實(大竹人正徳初進士任監察御史巡按江/西抗䟽言事動關國體時討寜庶人及平)¶
　　(華林巨寇皆與/有功稱名御史)¶
　　毋徳純(南充人由進士歴大理寺正以議禮獲譴/尋復職陞尚寳卿吏部尚書楊博䟽言徳)¶
<pb:KR2k0052_WYG_008-59b>¶
　　(純爭論國事力劾權奸衡困既深/緩急可用數語可見其生平云)¶
　　張　芊(郡人正徳中進士為郎中𣙜税浙江以㢘/名擢漢中知府持法公平不逐時好所至)¶
　　(有遺愛人/爭傳誦)¶
　　韓　孜(南充人登鄉薦後築室青茅山沈酣典籍/寒暑不輟任司務奉命賑秦民頒賚有法)¶
　　(恩無不徧/後遷員外)¶
　　石天柱(岳池人正徳戊辰進士歴都給事中立朝/敢言武宗欲幸宣府天柱刺血書䟽以進)¶
　　(遂止兵部尚書彭澤被誣當刑天柱陳澤征伐功/忤㫖外調嘉靖初詔復前職尋陞大理寺丞卒於)¶
　　(官所著有秀/峯集及奏稿)¶
<pb:KR2k0052_WYG_008-60a>¶
　　馮　馴(岳池人正徳中進士授户部主事㑹乾清/宫災䟽弭變七事言甚懇切出守興化除)¶
　　(害民吏役素號二虎三彪者政治肅然民謠曰馮/太守來何遲書吏&KR0484;百姓肥銓部考最榜天下第)¶
　　(一官至江西/布政使司)¶
　　余正已(岳池人授清豐敎諭愽聞强記明數學造/木牛流馬屢試輒騐定厯法三上䟽糾占)¶
　　(候之失阻於權右齎/志以殁識者哀之)¶
　　楊　端(岳池人正徳中進士以行人封楚藩却其/餽擢御史巡北城清戎除盜釐奸剔&KR1500;議)¶
　　(大禮謫随州判官卒/於家隆慶初贈少卿)¶
　　張大用(岳池人嘉靖中進士性英邁以部属𣙜税城/蕪湖報羡以千計遷陜西臬憲奉勅修長)¶
<pb:KR2k0052_WYG_008-60b>¶
　　(建鎮朔樓工成陞副使管鹽法有/太監敗鹽政叅劾之一道肅然)¶
　　張　郁(蓬州人由太學生歴武昌鶴慶推官太僕/寺正所至有聲子相由進士知醴泉慈谿)¶
　　(以㢘/能名)¶
　　王竒嗣(蓬州人嘉靖甲子舉人任貴州思南推官/陞知州遂乞歸不持一物卒之日語其子)¶
　　(曰我生七十三平生不愧天在家不説事做官不/要錢子孫皆如此福澤永綿綿諸子鬻産以𦵏亦)¶
　　(可稱清/白吏矣)¶
　　張　鑑(南充人嘉靖中進士初授㑹稽令均田畝/豪右侵占民田悉清還之流移復業者五)¶
　　(千家行取南御史出守建寜備兵臨清尋陞山西/按察使後巡撫山東行丈量墾田保甲弭盜法天)¶
<pb:KR2k0052_WYG_008-61a>¶
　　(下則之引疾歸用薦起總督糧儲八年宿蠧盡革/卒時囊無一金人比之趙清獻云所著有皇極經)¶
　　(世衍義賦役法屯操奏案東安圖議石/州奏䟽江泉别集中丞遺稿行於世)¶
　　任　瀚(南充人嘉靖己丑進士對䇿稱㫖由庶吉/士歴侍經筵寵眷甚渥為當國者所忌乞)¶
　　(休年甫四十絶跡公庭工於文尤善自祕海内慕/其文者接踵於路家居五十餘年以疾卒所著述)¶
　　(甚/多)¶
　　馮　薦(南充人登進士由榖城令擢御史時世宗/好方技䟽五上皆嘉納歴按山東湖廣兩)¶
　　(主試事公明有聲以敢言忤權貴遷知府遂引疾/歸捐俸置業以貽宗族婣戚之貧乏者士林重之)¶
　　王　遵(南充人嘉靖乙未進士任東陽縣令以寛/平為理邑有礦徒横肆遵馳尺一諭之皆)¶
<pb:KR2k0052_WYG_008-61b>¶
　　(帖服後為刑部郎有大獄株連數百人公䟽枉滌/滯全活甚衆累官布政使閩省備倭尤為邊防所)¶
　　(賴/焉)¶
　　王　廷(南充人號南岷嘉靖中進士由户部主事/改御史彈劾權忤謫州倅直聲籍籍陞蘇)¶
　　(州知府勤明㢘介吳人祠祀之累官河道總督轉/翰籌畫咸當機宜又奏平倭功乞歸年登八十嘗)¶
　　(被存問卒贈少保諡恭節所著有/奏議詩文拊缶集兩漢書抄等書)¶
　　嚴　敬(營山人質直好義行喪/禮斥浮屠人皆效法)¶
　　楊　沂(西充人嘉靖戊午觧元登/進士文章行誼至今傳誦)¶
　　袁　諫(西充人由進士歴官陜西神木兵備道卓/有政聲後里居賑荒造橋周寒士恤孤寡)¶
<pb:KR2k0052_WYG_008-62a>¶
　　(迄今口/碑存焉)¶
　　楊　璽(西充人家貧寡合力學自持後為/湘隂令以直道去任民有去思碑)¶
　　李　竹(李益之叔生而神異一目數行俱下精天/文數學不為舉子業家人迫之入塲草畢)¶
　　(不謄真監臨重其名命房官謄之既中式有草幅/偏能中李竹藻文何自落孫山之句性嗜酒不宦)¶
　　(不娶著有發明/天文正謬等書)¶
　　李　益(南充人由舉人令寜鄉值清丈之役實心/平賦豪右不悦尋改定邊捐俸創學士風)¶
　　(丕變又嘗築石洞哨以禦寇決黒龍江/灌溉瘠土全活者萬家所至皆祠祀之)¶
　　李若梓(益之孫性孝友仕襄城令郡有麵油航税/為諸商病悉罷之三年調洪洞襄民赴闕)¶
<pb:KR2k0052_WYG_008-62b>¶
　　(上䟽懇留奉㫖以民情思戀着照舊供職㫖下已/到洪洞數月矣山西撫按亦據民詞留之其畧云)¶
　　(襄城洪洞均為赤子奪此還彼若洪洞何後陞陜/西兵備道時流寇猖獗斬渠魁神一元擒普天飛)¶
　　(以勞瘁致病遷授河南/布政使司卒崇祀鄉賢)¶
　　文　衡(南充人由進士任雲南僉事歴官/以冰蘗著文章行誼卓有古風)¶
　　王續之(南充人廷孫嘉靖壬戌進士歴兩浙憲副/雲南大叅江西布政司忠誠天賦𫾻歴有)¶
　　(聲/)¶
　　王　度(南充人精易學後學宗焉仕御/史臺院中皆以老成推重之)¶
　　劉尚綸(大竹人由嵗貢任順天推官時有疑獄久/不能決尚綸一加推問即得其情人稱為)¶
<pb:KR2k0052_WYG_008-63a>¶
　　(神/)¶
　　徐萬璧(大竹人嘉靖癸未進士歴官陜西兵憲上/籌邊議邊境賴以保障有罪囚不應死與)¶
　　(御史爭之不得投劾歸養邑往有協濟萬縣守備/東鄉諸役民不堪命萬璧力言於當路罷之里民)¶
　　(至今頌焉所著有縣/志族譜五谷集諸書)¶
　　王　袞(廣安州人性孝友登嘉靖中進士授行人/擢御史執法不阿抗䟽危言切中時事如)¶
　　(辨天地合祭條馬政四事荒政十七事皆其大者/巡按湖廣貪墨皆望風解綬去時人稱名御史云)¶
　　王　柄(渠縣人嘉靖丙戌進士任主事𣙜税不私/一物守岳州有築隄功遷雲南副使徳威)¶
　　(丕著蠻酋納款乞休家居/課子睦族鄉里翕然化之)¶
<pb:KR2k0052_WYG_008-63b>¶
　　王嗣文(大竹人由嵗貢仕至山東副使時齊藩事/多不法嗣文抗直不阿力為裁抑後皆畏)¶
　　(憚無敢/干紀者)¶
　　李應和(大竹人由進士任給事中遷叅議亷介自/守以徳化民有侵官地若干畝者有司漁)¶
　　(獵其利置不問應和清出還官計畝/徴税官民兩便人為立碑頌徳焉)¶
　　李初元(營山人嘉靖甲辰進士任御史性剛介出/按河南豪右聞風歛跡卒於汴署啟其篋)¶
　　(惟遺金五錢布襪/一䨇同官嗟歎)¶
　　唐　寅(營山人以貢生任華隂令清操自勵歸不/治田産惟書史自娛衣布食蔬人所不堪)¶
　　(而寅處之/澹如也)¶
<pb:KR2k0052_WYG_008-64a>¶
　　楊　侃(營山人以嵗貢司訓於秦登陜西乙酉鄉/薦任知縣終雲南曲靖知府質亮端方所)¶
　　(至有聲處鄉黨/恂恂與物無忤)¶
　　李　籌(營山人少有文行任褒城令獨著/清操恤民隠革弊政舉循良第一)¶
　　龔一麐(營山人性資端謹文學博綜歴仕二十餘/年所在皆有恩澤致仕歸著有南雍集)¶
　　陳以勤(南充人由進士選翰林庶吉士同新鄭高/拱侍講穆宗潛邸拱去後獨侍九年啟沃)¶
　　(最多㑹儲位不安力為保䕶功著翊翼穆宗初年/手詔以禮卿入内閣筦樞務於時巖廊畫一海宇)¶
　　(和寜以勤之功居多焉家居十七年卒於里第穆/宗震悼輟朝賜祭𦵏如例諡文端初公遲迴宦轍)¶
　　(不屑投足倖門或笑其迂公歎曰士君子立身行/已當自迂始作法於迂其弊猶通作法於通則孔)¶
<pb:KR2k0052_WYG_008-64b>¶
　　(光張禹之徒且抗旌攘臂而前矣故迄/今有談先輩典型者必以以勤為歸)¶
　　陳于陛(以勤子由進士入中祕至叅大政是時帝/方深居羣臣希進見于陛心憂之䟽六事)¶
　　(以獻悉採其意行之言官被斥者南北臺省㡬空/于陛亟䟽其無罪皆報聞又請纂修五史備一代)¶
　　(紀載既得請日夜編摩鈎校不遺餘力竟以此憊/病劇而終天子為哀悼輟朝賜諭祭命皇長子往)¶
　　(賻之禮部郎一人持節䕶/喪歸第贈少保諡文憲)¶
　　黄　輝(南充人字平倩號慎軒弱冠舉省元由進/士選入中祕光宗在東宫輝為講讀官啟)¶
　　(沃調䕶甚見親禮歴大司成後引疾歸家居清素/一如寒士四十喪偶終不再娶文名動天下尤精)¶
　　(翰墨海内多寳之著有鐵庵集/八十巻平倩逸稿三十六巻)¶
<pb:KR2k0052_WYG_008-65a>¶
　　王徳完(廣安州人任兵科都給事中神宗欲易東/宫抗䟽直諫下詔獄究問主使只供太祖)¶
　　(高皇帝廷杖一百為民光宗初論保國本功第一/陞左僉都御史歴户部尚書卒賜贈廕祭𦵏焉)¶
　　鄭　卿(西充人萬厯丁酉舉人博極羣書屢上春/官不第選金堂敎諭未任卒所著有博雅)¶
　　(篇百四/十巻)¶
　　羅　玊(西充人為黔滇御史/謫發奸回籍籍有聲)¶
　　李　兆(字見可西充人由進士崇禎間三典銓選/生平剛正不阿權貴人無敢干以私者累)¶
　　(官至右/通政卒)¶
　敘州府¶
<pb:KR2k0052_WYG_008-65b>¶
　唐黎　幹(戎州人善星緯喜談辯𤣥宗時待/詔翰林擢諫議大夫遷京兆尹)¶
　宋丁處榮(富順人咸平間王均叛圍富順守佐俱逃/處榮具牛酒宴均於譙樓擒斬之擢為州)¶
　　(長/史)¶
　　李英恪(富順人與丁處榮同誅王均擢知富順/監其子見嘗讀書於神龜山著易樞)¶
　　牟　葢(長寜人嘉祐初獠人謀内寇葢引兵趨之/捕斬七千餘級鈴轄司上聞詔賜錢鈔三)¶
　　(十萬并錦袍銀帶/尋為本州刺史)¶
　　廖　翰(宜賓人少以孝義聞時有蠻叛翰與戰於/馬鳴溪敗䧟溪水中流數里不沒時皆異)¶
　　(之/)¶
<pb:KR2k0052_WYG_008-66a>¶
　　廖　琮(翰之子嘉祐二年進士歴官至朝議大夫/年未五十即致仕歸里敎授鄉閭多所成)¶
　　(就縉紳/高之)¶
　　廖有衡(字致平琮之子進士及第官至朝議大夫/家有荔枝二株實綠而味甘黄庭堅與衡)¶
　　(友善號綠荔枝廖氏後/人因而稱之以别其族)¶
　　李文淵(宜賓人治平初進士累官至朝議大夫時/蔡京竒其才欲招致之文淵乃謝病還鄉)¶
　　程　驤(富順人紹興間進士知監事政平訟理有/詩云吏散庭空無一事雲來雨過只催詩)¶
　　許志寜(南溪人紹興中進士居鄉多善行邑人敬/而化之嘗割地為學宫見宋似孫碑記)¶
　　史子申(南溪人博學登開禧初進士南溪/登第由子申始歴官提㸃刑獄)¶
<pb:KR2k0052_WYG_008-66b>¶
　　張　彬(郡人以上舍登第留張浚募下富平之役/彬以十二事諫浚不從去通判瀘州曲端)¶
　　(之死彬以書與/浚明端非叛者)¶
　　程公許(郡人少孝友與兄公説公碩俱登嘉定進/士累官刑部尚書授寳章閣學士知隆興)¶
　　(府進龍圖閣學士卒贈宣奉大夫所/著有塵缶集内外制奏議行於世)¶
　明熊宗魯(南溪人貢生洪武初授為北平叅議永樂/中遷陞交阯叅政歴官數載卓有政聲)¶
　　周均徳(郡人洪武中以聰明正/直舉授工部右侍郎)¶
　　安　濟(土人洪武初湯和克蜀首率衆歸/附授土知府賜詔褒嘉子孫世襲)¶
　　安　本(濟之子洪武間襲土知府建公/署改學校永樂中賜誥褒封)¶
<pb:KR2k0052_WYG_008-67a>¶
　　鮮　原(泥溪人永樂初以國子生授階州知州勸/民勤農務善政甚多遷山東轉運同知)¶
　　郭　㢘(富順人永樂初進士歴尚書䟽諫北征詞/甚剴切聲聞中外後歸鄉里有中貴至邑)¶
　　(誅求太甚公束帶見之既/退中貴曰郭公在此遂去)¶
　　何永川(郡人幼習書算大司徒夏原吉見而器重/之薦為本部主事歴任襄陽九江知府)¶
　　李志義(宜賓人進士任刑部郎/中忠厚㢘平僚属推重)¶
　　李從智(宜賓人進士永樂中任大理寺評事讞獄/無寃陞知蘇州府以㢘能著名後謝病歸)¶
　　(屢徴/不起)¶
　　梁承宗(宜賓人永樂中進士歴山東監察御/史秉公執法親老乞歸養詔許之)¶
<pb:KR2k0052_WYG_008-67b>¶
　　牟　倫(宜賓人永樂中進士任監察御史直言抗/䟽叙南衛軍每苦逺調奏免之立鄉社以)¶
　　(作養後學郡/人咸敬慕焉)¶
　　周　儒(南溪人舉人歴官同知性質朴不事靡華/聘黄氏女貧且陋人謂曰汝巨族高才何)¶
　　(不别娶儒應之曰此天/命也棄之不祥竟納之)¶
　　李永通(長寜人正統中進士官至侍讀學士經筵/進講多所啟沃文章羽翼六經治鄭氏三)¶
　　(禮著為疏傳輔導/憲宗勲勞益懋)¶
　　周洪謨(長寜人登正統間進士官翰林即勸勤經/筵以明聖學謹内外以敦政本成化初荆)¶
　　(襄流民為亂洪謨建議設州縣以撫治之遂開設/鄖陽府累陞禮部侍郎正璿璣玉衡蔡傳之訛改)¶
<pb:KR2k0052_WYG_008-68a>¶
　　(明七政尋掌邦禮凡朝廷制作禮儀如祧廟祔廟/文議俱經裁酌遂為定制卒諡文安著四書五經)¶
　　(辦疑及南臯/子箐齋集)¶
　　李　本(富順人正統中進士居内翰長於撰著/歴官禮部尚書時多建明朝野推重)¶
　　胡　深(富順人景㤗中進士任户部主事抗直不/阿忤權貴謫戍塞外後公論既定詔復其)¶
　　(官/)¶
　　安　洪(景泰間巡撫某以邊事寜息洪與有/功䟽聞於朝上給賜官帶襲授祖職)¶
　　侯　旺(長寜人天順初中鄉試居家時都蠻猖獗/攻圍城邑有謀遷避者旺移書鹽水壩官)¶
　　(軍示以死守城賴以全為息縣令俗好訟慣以墜/胎誣人旺按治如律俗因以變乞歸詩曰迂叟襟)¶
<pb:KR2k0052_WYG_008-68b>¶
　　(懷惟典籍兒孫事業在綱常/正徳間知縣婁懌立祠以祀)¶
　　周汝瑞(洪謨長子成化間舉人授户部司務轉中/府經歴逆瑾伏誅條上五事俱見嘉納秩)¶
　　(滿陞銅仁知府至則興學撫叛漢夷懐服陞河/運使進階叅政謝病歸鄉與弟汝靖徜徉山水)¶
　　(人擬之/二蘇云)¶
　　吳道宏(宜賓人進士天順中歴任南京大理寺卿/居諫垣時上言星變詞甚切總制三邊招)¶
　　(撫流移民/賴以安)¶
　　范　珠(字介庵成化丙辰進士任浙江道御史嘉/靖初議大禮諸臣廷諫欲刑以錫蛇珠解)¶
　　(衣裸體自糾錫蛇伏諫曰陛下若納臣言則天下/治不納臣言則天下亂上怒欲加刑忽風雨暴至)¶
<pb:KR2k0052_WYG_008-69a>¶
　　(雷擊錫蛇𫉬免上嘉其直賜聨曰柏府霜操真御/史黄堂直正古諸侯又賜金𤓰一對稱為鐵面御)¶
　　(史歸里/卒賜祭)¶
　　周正蕃(𢎞治間中鄉試知江西建昌縣舊有遺糧/四百石正蕃詳免之民徳焉適南部催糧)¶
　　(者至正蕃拂其覬望乃以劣調漢川縣縣例糧萬/石徵銀萬兩小民不勝逋負正蕃具奏奉㫖著直)¶
　　(指議覆乃每石減銀貳錢又奏革劉家堡捕盜通/判添設主簿仍申復陽羅驛故道以分省夫馬請)¶
　　(菜湖嵗收官銀以備賑濟凡事/擔當敢為勁節不撓類如此)¶
　　晏　鐸(字振之以庶吉士改御史按直𨽻山東所/至有聲以言事謫上高典史興學校抑豪)¶
　　(奸鄰境寇亂官兵不能討鐸承檄捕之歸所掠於/民境内以安増註孝經小學周易叅同契解隂符)¶
<pb:KR2k0052_WYG_008-69b>¶
　　(經注青雲/集等書)¶
　　劉景寅(長寜人𢎞治癸丑進士為户部主事蒞政/㢘謹尋進員外郎逆瑾招致不從勒為民)¶
　　(瑾誅陞陜西叅政㑹武宗北狩諸吏皆趨行在景/寅坐鎮城中日理煩劇因卒於官所著有忠恕軒)¶
　　(集若/干巻)¶
　　何　振(慶符人進士歴官考功郎中勤慎威/嚴不狥權勢以疾乞歸累徵不起)¶
　　喻　良(高縣人進士有文學為當時所宗歴/官雲南按察使表率百僚輿論攸属)¶
　　劉　澣(珙縣人進士任監察御史奉/敕征蠻有竒功民建祠祀之)¶
　　李　傅(珙縣人𢎞治乙未進士知襄陽府時流賊/鄢本恕湖賊楊廣富等寇諸縣督兵悉擒)¶
<pb:KR2k0052_WYG_008-70a>¶
　　(捕尋以外艱歸後陞巡海副使剿平海寇吏部奏/天下卓異第一轉貴州叅政奉命撫勘宣慰事至)¶
　　(誠開導宣慰父子感服署布政篆年餘致政歸代/者查羡金七百餘送至宅傳笑曰義可取則取之)¶
　　(矣固却不受其/清介類如此)¶
　　陳　輔(宜賓人𢎞治壬戍進士歴刑部郎中剛介/不屈執法明允以勘戚畹事忤㫖就逮後)¶
　　(帝知其直後陞荆襄兵備乞/休歸田徳望為朝野所重)¶
　　陳　準(南溪人𢎞治中舉人歴官通政致任歸環/堵蕭然以易學授徒出其門者皆為名宦)¶
　　(年八十/餘卒)¶
　　劉景宇(南溪人正徳卒未進士任御史因䟽薦王/守仁不報遂謝病桂蕚以書招之不應嘗)¶
<pb:KR2k0052_WYG_008-70b>¶
　　(手書范滂傳掲於庭日夕三復每嵗終/將諸當道餽遺悉歸有司作書答謝)¶
　　周　惠(宜賓人正徳丁丑進士嘉靖初任刑曹決/獄明允歴官滇憲温厚淳謹政績著聞以)¶
　　(終養歸鄉/評推重)¶
　　卞　偉(宜賓人嘉靖乙丑進士任御史巡按陜西/豪右斂手擢雲南副使威攝土酋事繼母)¶
　　(克盡孝養/卒年八十)¶
　　李文續(字紹庭宜賓人嘉靖己丑進士以監察御史/廵按湖廣歴陞河南布政司考天下清官)¶
　　(第/一)¶
　　郝維嶽(郡人嘉靖己丑進士累官至福建按察使/招平劇盜擢雲南布政使民有青天之頌)¶
<pb:KR2k0052_WYG_008-71a>¶
　　(居鄉謙讓家教端嚴/終都御史廵撫雲南)¶
　　熊　過(字南沙富順人嘉靖癸未進士授翰林庶/吉士官至禮部郎中著周易象㫖春秋明)¶
　　(志錄行/於世)¶
　　甘為霖(富順人嘉靖癸未進士歴官至少保工部/尚書學問淵深孝友篤至自治郡陟孤卿)¶
　　(公㢘自矢權貴莫撓太廟建立議度材盡制省/費世宗甚眷注後陳情養母歸里人重其行誼)¶
　　路　顒(富順人嘉靖癸未進士官户部侍郎時西/山昌平一帶民苦賊寇顒奉勅賑濟撫綏)¶
　　(流移得所總督漕運聲稱益隆/解歸田宅一仍其舊鄉黨高之)¶
　　李方至(富順人嘉靖中進士歴工部郎中以抗䟽/忤權要棄官歸家居幾二十年一經庭訓)¶
<pb:KR2k0052_WYG_008-71b>¶
　　(子長春官至尚書方至猶/及見之人以為盛徳之報)¶
　　李長春(字棠軒方至之子隆慶戊辰進士歴官/至禮部尚書聰潁博洽有詩文行世)¶
　　熊師旦(字于侯富順人萬厯丙辰進士博/洽經史尤工古文詞著晉言全刻)¶
　　伍文煥(字象明郡人由進士歴户科給事中兼六/科事萬歴間帝欲易儲同鄒元標累䟽力)¶
　　(爭被謫光宗即位加/太僕卿起用尋卒)¶
　　樊一蘅(字杜臯宜賓人登萬厯己未進士精史學/及周程張邵之書筮仕襄陽令有聲召入)¶
　　(銓部人不敢干以私後為寜夏巡撫歸里值蜀亂/諸鎮將跋扈一蘅正色責之咸慴服年七十八卒)¶
　　王　常(平夷司人由進士歴㕘政幼孤苦心力/學及貴分俸惠族在粤平獠賊功最著)¶
<pb:KR2k0052_WYG_008-72a>¶
　　熊應昌(郡人性正直博學多才後膺/嵗薦未仕而卒人咸惜之)¶
　　阮振中(字紹一富順人父良選歴官秦楚有清名/天啟辛酉振中舉孝㢘崇禎甲戌知夀昌)¶
　　(縣剖疑獄創堅城擒靛寇以㢘能舉卓異夀昌人/祠祀之辛巳擢江西道御史奏免湖州欠絹差視)¶
　　(河東乞終養欽假省親杜/門終老弟捷中死寇難)¶
　　宋世第(字南仍富順人明經天啟辛酉奢崇明叛/世第寓建武賊將至建時安邊郡丞出署)¶
　　(他邑篆本所千户知㕔帑尚貯銀數千兩欲借以/給兵為守城計守者難之世第矯邊丞檄發帑金)¶
　　(給兵城乃獲全丞至嘉其績具狀聞於撫軍朱爕/元爕元訝曰此有用才也馳書徵請軍門贊畫機)¶
　　(宜後仕至雲南彌勒知州多恵/政丁内艱歸里年七十八卒)¶
<pb:KR2k0052_WYG_008-72b>¶
　夔州府¶
　漢扶　嘉(雲陽人其母於湯溪水側夢龍而生嘉長/占吉凶巧發竒中高祖為漢王時與嘉相)¶
　　(遇嘉勸定三秦高祖以嘉志在扶/翼賜姓扶氏官至廷尉食邑朐䏰)¶
　梁徐世譜(奉節人勇力善水戰元帝時領水/軍所造器械随機損益妙思出人)¶
　唐李　逺(郡人守承古泰和初進士大中間歴建州/刺史令狐綯薦逺為杭州宣宗曰朕聞逺)¶
　　(有詩云長日惟消一局棋豈可以臨郡乎綯曰詩/人之言非有實也仍薦逺㢘察可任乃俞之後視)¶
　　(逺到郡謝上表左右曰不足煩聖慮也宣宗曰逺/到郡無非時表章止有此謝上表安知不有情懇)¶
　　(乎吾不敢忽也/仕終御史中丞)¶
<pb:KR2k0052_WYG_008-73a>¶
　宋宗　晏(郡人為都押衙乾徳中寇犯䕫境晏捍禦/甚力民賴以安以功補右班殿直達州招)¶
　　(安巡檢後轉/西頭供奉官)¶
　　龍景昭(奉節人少有武勇初仕蜀為施州刺史歸/宋改右千牛衛將軍初景昭弟處塘等四)¶
　　(人随孟昶入朝卒於道太/祖憫之以其子補殿直)¶
　　廖彦正(郡人為南平司錄參軍徽宗求直言彦正/上封事論時政缺失由是被召㑹修河除)¶
　　(都水使中人有與爭者彦正欲/力正其罪遂被斥後與黨籍)¶
　　李　裳(奉節人弟襲子公京公奕孫茂相/繼登進士皆為正士時號五桂)¶
　　詹　邈(建始人元祐二年及/第有文名士林推重)¶
<pb:KR2k0052_WYG_008-73b>¶
　　姚邦基(大寜人政和進士為尉氏令劉豫僭號遂/匿山林聚徒以養豫誅朝廷尋訪隠逸邦)¶
　　(基與焉高宗嘉/之授以京秩)¶
　　袁師奭(雲陽人紹興間進士第父孝純兄師允/師文與師奭四人相繼登科鄉人榮之)¶
　明陳思聰(奉節人洪武間福建/副使清謹有吏才)¶
　　冉　通(萬縣人洪武中進士任兵科都給事中面/折廷諍直聲動天下雖在竄逐讀書不輟)¶
　　馬克用(土人明初為長官善撫夷/落人心歸附子孫世襲)¶
　　陳世顯(土人洪武間為宣撫同/知撫夷有功子孫世襲)¶
　　冉文彬(土人洪武間為宣撫僉事撫/字有方士民悦服子孫世襲)¶
<pb:KR2k0052_WYG_008-74a>¶
　　雷　震(新寜人永樂戊子舉人任襄陽學諭上䟽/諫英宗親征不報及復辟錄言官陞禮部)¶
　　(主事尋以直言忤/㫖謫戍遼東卒)¶
　　王思睿(巫山人宣徳間任吏部文選/主事剛正無私朝士推服)¶
　　陳　恭(奉節人正統間知安慶/明敏鯁介時稱循吏)¶
　　柳　英(字子鍾巫山人歴光禄/卿剛方峭直不阿權勢)¶
　　黄以春(雲陽人正統進士歴郎/中守正不阿時稱長者)¶
　　周　泰(新寜人天/泰州同知)　(間任龍陽知縣㢘謹有聲陞/稱清官第一致政歸行李蕭)¶
　　(然/)¶
<pb:KR2k0052_WYG_008-74b>¶
　　汪　瀚(開縣人成化中進士知修武蒞政㢘勤嵗/旱設賑民頼全活以憂去父老泣留歴官)¶
　　(太僕/寺丞)¶
　　嚴　琥(開縣人成化末任高州府同知時石城信/宜二縣大飢民多流徙琥捐俸賑濟化州)¶
　　(吳州等處嵗辦鑛鐵民苦賠補無敢言者/琥力請停止民歌曰活我嚴父生我慈母)¶
　　汪安宅(開縣人讀書好古不求聞達鄢藍賊攻城/安宅率鄉兵禦之有别室在城外賊欲乗)¶
　　(以攻城安宅發火箭焚其室連/燒賊營圍遂解時稱為汪義士)¶
　　王彦竒(雲陽人𢎞治中進士任知府端士習/新橋梁士民徳之累官至都御史)¶
　　熊希古(新寜人𢎞治間知天台縣歴官刑部員外/以忤逆瑾謫官尋復員外陞郎中讞㫁明)¶
<pb:KR2k0052_WYG_008-75a>¶
　　(允擢守臨江築城弭盜卓/有聲稱後陞雲南副使)¶
　　朱　鵬(新寜人嘗省親於楚之益陽過洞庭舟覆/鵬獨抱一木經晝夜不死人以為孝所至)¶
　　(後任蒲圻知縣多善績/尤嗜詩有集藏於家)¶
　　趙　鏊(新寜人正徳末任大理寺寺副嘗决大獄/持身清介不避權貴罷歸建高柳書齋吟)¶
　　(詠不/絶)¶
　　牟秉元(奉節人居家孝友鄉人化之任廣東/南雄府照磨勤㢘供職當道旌異)¶
　　黄　封(雲陽人嘉靖中進士任/兵部郎中端方有守)¶
　　王其高(雲陽人寡言笑慎取與絶跡公門潛/心儒業督學額其門曰學正行優)¶
<pb:KR2k0052_WYG_008-75b>¶
　　郎文林(萬縣人任經厯器度渾厚家/甚貧人有餽金者却不受)¶
　　傅時望(字仲瞻萬縣人隆慶戊辰進士授桂林/知府禦倭寇嫻方畧桂人至今稱焉)¶
　　邵仲禄(字孟康奉節人登隆慶二年進士補江山/令治行卓異召居銓部歴容臺京兆俱被)¶
　　(眷倚萬厯中任江西巡撫卒贈少司/馬所著有四書易經講意鄉範諸書)¶
　　鄧漢臣(萬縣人㧞貢生萬歴十七年任無錫/縣令澹泊自甘百姓號為鄧菜羮)¶
　　劉五韓(萬縣人生時母夢飛鳯入懐遂字夢鳯體/不勝衣言若不出諸口萬厯間進士任江)¶
　　(南無錫縣令/以㢘直著)¶
　　于繼勲(奉節人少孤事母至孝身長七尺鷙勇絶/倫治春秋曉暢兵機郡守辟居帳下遇土)¶
<pb:KR2k0052_WYG_008-76a>¶
　　(酋相攻輒遣慰撫萬厯中檄調征九絲城松潘等/處斬獲甚衆以功陞郴桂守備擢鄖陽都司僉事)¶
　　(屢有戰功/引疾乞歸)¶
　　江鳴臯(奉節人精於易學者宗之萬/歴中授臨戎令㢘介有風裁)¶
　　沈鴻儒(萬縣人家貧父早亡撫弟妹敎育婚嫁/中崇禎丁卯舉人歴任南京户部郎中)¶
　龍安府¶
　唐李　白(字太白唐宗室也其父流寓彰明生白母/娠時夢長庚星入懷故以白名才氣逸邁)¶
　　(縱横仕俠賀之章薦之於明皇召入試清平調歎/曰仙才也坐以七寳牀手調羮賜之天寳末嘗推)¶
　　(薦郭子儀果為中興功首後白坐永王璘/事長流夜郎久之㑹赦得還終於宣城)¶
<pb:KR2k0052_WYG_008-76b>¶
　宋張安行(彰明人登崇寜三年進士歴官朝議大/夫賜緋魚為人慷慨有學為時推重)¶
　　文日新(彰明人乾道四年進士㢘恵仁慈治民以/信仕終㢘訪使朝廷延訪耆舊論治道日)¶
　　(新與/焉)¶
　　張　珖(淳熙中湖北副漕刺劒州受民多善政築/隄捍水患博學工書題白鹽赤甲等字于)¶
　　(䕫/峽)¶
　　雍繁孫(平武人紹定中進/士以文學名一時)¶
　明王　溥(成化中進士任完縣令蒞政慈祥每謁祭/文廟進諸生究經傳大指士人化之陞禮)¶
　　(部主/事)¶
<pb:KR2k0052_WYG_008-77a>¶
　　衛　信(江油人舉孝㢘後守荆州秩滿當遷民乞/留之歴九載政澤淪洽一時推重為賢守)¶
　　(焉/)¶
　　徐　忠(江油人進士任户部主事澹于仕進二年/遂乞歸里居敦行古道言笑不茍為時所)¶
　　(重/)¶
　　王　盤(舉人授漢川令復補光化以㢘/平蒞政兩邑民俱建祠祀之)¶
　　張　哲(石泉人監生任南康節推愷悌/勤慎惠愛及人見南康名宦)¶
　　南　東(平武人選貢厯公安醴泉二邑令政/尚寛平歸置義冢葬枯骨夀八十卒)¶
　　孫逢吉(江油人監生為兩當令建學興農士民感/徳考滿歸田訓子孫睦族黨年九十有三)¶
<pb:KR2k0052_WYG_008-77b>¶
　　(談笑/而終)¶
　　豐　爵(疊漢千户深曉韜畧遇/敵果敢歴陞逰擊將軍)¶
　　易文衛(松潘衛學諸生少逰學内江得所師遂挈/家就居不返者數年多識治體善論邊務)¶
　　(所著有/籌邊䇿)¶
　寜逺府¶
　明吳朝元(越巂衛人以明經授鳯陽府照磨性剛㫁/決事明允太守嘉其才委攝虹縣能撫字)¶
　　(其民虹人徳之歸里引掖後進喜/施予周人困乏為衛中之典型云)¶
　雅州府¶
<pb:KR2k0052_WYG_008-78a>¶
　漢衛　繼(名山人父為縣功曹縣長張君無子撫繼/為嗣敏達博學歴仕清顯後復姓衛氏遷)¶
　　(奉車都尉忠/誠為衆所推)¶
　　郭徳明(清溪人師事陳留王孝逸通知文史漢王/諒反遣將綦良攻黎州徳明年十八募士)¶
　　(軍五千號令嚴整/倍道擊賊破之)¶
　　樊　敏(字叔達蘆山人總角好學治穀梁春秋察/孝㢘除郎官遷宕渠令遭母憂去光和末)¶
　　(重舉孝㢘辭不就後因聘為治中諸部從事彈凶/糾貪務鋤民穢州里翕然號曰吏師以助義都尉)¶
　　(養疾閭里年/八十有四卒)¶
　五代王承肇(郡人蜀王宗侃之子母崔氏夢周公山/神降祥遂生承肇後一僧見曰周公山)¶
<pb:KR2k0052_WYG_008-78b>¶
　　(靈氣減半乃孕於此子耶/後節制洋州為行軍司馬)¶
　宋景自芳(郡人少負勇/畧破賊有功)¶
　　曹克明(郡人光實從子喜兵法善騎射屢平賊寇/以功遷知鼎州卒嘉賜推誠宣順功臣)¶
　　楊　巽(蘆山人嗜學工文/大觀中成進士)¶
　　張巽之(郡人寳祐二年/進士以文行著)¶
　　張　誾(字子儀州人知睂州有恵政妻黄氏黄庭菜/堅族姑子履娶史琰女才而賢即庭堅緑)¶
　　(贊所云史君炎玉也次子祉字介卿擢進士第調/青神尉時庭堅居涪州溯流往見每器重之云)¶
　元趙榮祖(名山人任江源令子賢任嚴道尹時人語/曰名邑趙氏流芳大同父子相繼五受朝)¶
<pb:KR2k0052_WYG_008-79a>¶
　　(封深入吐蕃屢建竒功/食禄𫉬賞垂世無窮)¶
　明王　彬(郡人監生厯㑹通知縣/為政公平有賢能聲)¶
　　許　恩(郡人正徳庚午舉人嘗奏請復茶課以濟/邊用裁冗員以省民財迄今公私利之累)¶
　　(調宜良令勸農養老/捐俸施棺士民頌焉)¶
　　李應元(郡人舉孝㢘初知寜羌州捐俸濟荒建倉/儲榖擢真定同知著䝉山堂稿六堂文集)¶
　　張經濟(郡人知澧陵蘆/溪以㢘謹名)¶
　　陳應禎(字國啟名山人有孝行嘉靖中舉順天鄉/試任敎諭陞鎮逺知縣未㡬解組行李蕭)¶
　　(然/)¶
<pb:KR2k0052_WYG_008-79b>¶
　　葉桂章(江西桂溪籍名山人幼穎敏善詞章正徳/間領鄉薦第一登舒芬榜進士累官翰林)¶
　　(侍講卒/祀鄉賢)¶
　　晏朝寅(名山人萬厯中進士/歴官知府卒祀鄉賢)¶
　　張　裴(蘆山人舉孝㢘歴官監察御史/勤慎端慤歴江南布政使司)¶
　¶
　¶
　¶
　四川通志巻八¶
