# -*- mode: mandoku-view; -*-
#+TITLE: 四川通志
#+DATE: 2015-08-24 22:42:50.349116
#+PROPERTY: ID KR2k0052
#+PROPERTY: BASEEDITION WYG    
#+PROPERTY: JUAN 卷十三上
<pb:KR2k0052_WYG_013-1a>¶
欽定四庫全書¶
　四川通志巻十三上¶
　水利¶
　　書載九川滌源九澤旣陂由是而三壤咸則告厥¶
　　成功然則土爰稼穡而非水之潤下曷以相濟也¶
　　哉神禹治水導岷江以朝宗萬世永賴漸被逺矣¶
　　嗣是李冰鑿離堆文翁穿湔江至今沃野千里號¶
　　稱陸海蓋資其灌漑溝塍綺錯幾不下數千萬頃¶
<pb:KR2k0052_WYG_013-1b>¶
　　也其他疏瀹有方而順水之性因地之宜以成天¶
　　之功者又豈區區鄭白之渠所可比烈也耶作水¶
　　利志¶
　成都府¶
　　成都縣(附/郭)¶
　　石堤堰(在縣北/四十里)木籠堰(在縣北二/十五里)清波堰(在縣西/二十里)¶
　　雙江堰(在縣西三/十五里)縣境内凡漑田堰水源俱分自¶
　　都江大堰每年照畝出銀(詳見廵撫/憲德疏)¶
<pb:KR2k0052_WYG_013-2a>¶
　　華陽縣(附/郭)¶
　　欄杆堰(在縣西南/一十里)龍爪堰(在縣西/南五里)洗瓦堰(在縣東/五里)¶
　　姐兒堰(在縣東/一十里)縣境内凡漑田堰水源俱分自都¶
　　江大堰毎年照畝出銀(詳見廵撫/憲德疏)¶
　　雙流縣¶
　　金馬堰(在縣西北/一十五里)鰱魚堰(在縣東北/二十里)縣境内共三¶
　　十二堰漑田¶
　　温江縣¶
<pb:KR2k0052_WYG_013-2b>¶
　　朱家堰(在縣東/三十里)龍梁堰(在縣東/三十里)縣屬水源自灌口¶
　　下約三十里分一派入江安堰卽新開河流温江¶
　　郫縣灌縣雙流華陽地方又自灌口下約四十里¶
　　分一派入玉石堰流温江雙流地方至用都江堰¶
　　水止有六家毎年照田畝出銀(詳見廵撫/憲德疏)¶
　　新津縣¶
　　通濟堰(在縣西南三里唐開元二十八年採訪使/章仇兼瓊所開分四筒穿渠灌漑本縣東)¶
　　(南田畆並彭山眉州/青神等處二百餘里)石馬堰(在縣西/十五里)　蕎草堰(在/縣)¶
<pb:KR2k0052_WYG_013-3a>¶
　　(西一十/五里)沙子堰(在縣西北六十里俱/引金馬河水漑田)大寺堰(在縣/西北)¶
　　(一十五里引/西河水漑田)五所堰(在縣東一十五里/引楊柳河水漑田)七里堰(在/縣)¶
　　(東北一十里引/洋馬河水漑田)¶
　　金堂縣¶
　　老馬堰(在縣東/一十里)紡車堰(在縣北二/十五里)天工堰(在縣西/一十五)¶
　　(里/)石龍堰(在縣東南/一十里)蠻仔堰(在縣東/北五里)縣境内凡漑¶
　　田堰水源俱分自都江大堰毎年照畆出銀(詳見/廵撫)¶
　　(憲德/疏)¶
<pb:KR2k0052_WYG_013-3b>¶
　　新都縣¶
　　龍門堰(在縣南/二十里)千工堰(在縣西南/一十五里)馬沙堰(在縣西/二十里)¶
　　揷板堰(在縣北/三十里)縣境内凡漑田堰水源俱分自都¶
　　江大堰毎年照畝出銀(詳見廵撫/憲德疏)¶
　　簡　州¶
　　明陽鎮堰(在州/東北)花落溝堰　官斗溝堰　平大鎮¶
　　堰　虎頭堰　長溝堰　州境内共六十五堰皆¶
　　節絳諸水以漑田¶
<pb:KR2k0052_WYG_013-4a>¶
　　崇慶州¶
　　百丈堰(在州/北)黑石堰　石頭堰　沙河堰　普濟¶
　　堰　普潤堰　娑羅堰　石魚堰　州境内共七¶
　　十四堰漑田¶
　　郫　縣¶
　　萬工堰(在縣西/二十里)黄土堰(在縣南/三十里)漏沙堰(在縣東南/二十五里)¶
　　牛王堰(在縣西北/一十五里)臘塔堰(在縣西南/三十里)縣境内凡漑¶
　　田堰水源俱分自都江大堰每年照畝出銀(詳見/廵撫)¶
<pb:KR2k0052_WYG_013-4b>¶
　　(憲德/疏)¶
　　灌　縣¶
　　太平堰(在縣東/城下)三泊洞(在縣城/北岸)柏木河(在縣東/二里)徐¶
　　堰河(在縣東/二十里)羊子河(在縣東/一十里)油子河(在縣東二/十五里)五¶
　　陡河(在縣東/五里)侍郎堰(在縣南/一十里)鄉安堰(在縣西二十/五里即都江)¶
　　(堰/)¶
　　雍正八年巡撫憲德具¶
　題灌縣郫縣崇寧温江新繁新都金堂成都華陽等¶
<pb:KR2k0052_WYG_013-5a>¶
　　縣照田畝之多寡以出夫即計夫役之多寡以折¶
　　價永為定例¶
　　崇寧縣¶
　　毛家堰(在縣北一/十五里)永寧堰(在縣南/一十里)化家堰(在縣東/三里)¶
　　龍口堰(在縣西/一十里)平樂堰(在縣西/一十里)縣境内凡漑田堰¶
　　水源俱分自都江大堰毎年照畝出銀(詳見巡撫/憲徳疏)¶
　　新繁縣¶
　　興龍堰(在縣東一/十二里)天生堰(在縣西/二里)鐵馬堰(在縣南/七里)¶
<pb:KR2k0052_WYG_013-5b>¶
　　金牛堰(在縣西南/一十五里)楊栁堰(在縣北/五里)縣境内凡漑田¶
　　堰水源俱分自都江大堰毎年照畝出銀(詳見巡/撫憲德)¶
　　(疏/)¶
　　漢　州¶
　　栁梢堰(在州北引綿/陽河水漑田)馬乂堰(在州北引石/亭江水漑田)馬脚堰¶
　　(在州北引金/雁河水漑田)老鴉堰(在州西引馬/蹄河水漑田)粟米堰(在州西/引清白)¶
　　(江水/漑田)州境内共三十六堰漑田¶
　　什邡縣¶
<pb:KR2k0052_WYG_013-6a>¶
　　洛口堰　青竹堰　跑馬堰　楊村堰　縣境内¶
　　共二十堰皆節雒水漑田¶
　　彭　縣¶
　　闖平口堰(在縣/東)馬鳴堰　麻栁堰　羅江堰　濟¶
　　民堰　縣境内共二十四堰漑田¶
　敘州府¶
　　長寧縣¶
　　東溪　西溪(二溪環繞縣境居/民引以灌漑田畝)¶
<pb:KR2k0052_WYG_013-6b>¶
　䕫州府¶
　　奉節縣(附/郭)¶
　　青苗陂(在縣東白帝城東北五里方輿勝覽東屯/有青苗陂杜甫詩東屯稻田一百頃北有)¶
　　(澗水通青苗明一統志在瞿/塘東蓄水漑田民賴其利)¶
　龍安府¶
　　江油縣¶
　　文昌堰(在武/都)龍門堰(在縣北三里縣境又有小/河許歐鐵佛陳公等七堰)¶
　　彰明縣¶
<pb:KR2k0052_WYG_013-7a>¶
　　龍備堰(在縣東縣境又有胡中永/安永豐羅村野壩等九堰)¶
　雅州府¶
　　雅安縣(附/郭)¶
　　黑水堰(在慕義鄉引隴/西河水灌田)紅巖堰(在上壩鄉引/濆江水灌田)¶
　　蘆山縣¶
　　石波堰(在縣東三里其水出始/陽山用木槽接水漑田)¶
　　名山縣¶
　　黑水堰¶
<pb:KR2k0052_WYG_013-7b>¶
　　清溪縣¶
　　温江河(發源於相嶺下壩/田畝資其灌漑)流沙河(由龍越嶺來上/壩田畆資其灌)¶
　　(漑/)¶
　直𨽻嘉定州(雍正十二/年陞為府)¶
　　楠木堰(在州西一十五里起安谷鄉宋家塲至馬/落壕止引沫水灌田又名牛特堰康熙三)¶
　　(年叅政張能鱗重/修更名張公堰)永豐堰(在州北一十五里起風/洞子至白巖壩止穿山)¶
　　(為洞連引綿竹/鋪青衣水灌田)¶
　　夾江縣¶
<pb:KR2k0052_WYG_013-8a>¶
　　龍興堰(在縣南一十里康熙四年知縣劉際亨以/水小難周灌漑更於其南五里開鑿大渠)¶
　　(民利賴之號/曰劉公堰)¶
　直𨽻眉州¶
　　蟇頤堰(在州東七里唐開元中益州刺史章仇兼/瓊築障蜀江水溉眉山青神田畝七萬二)¶
　　(千有竒宋嘉定閒魏了翁又/畚武陽石壘堤其利尢溥)鴻化堰(在青神縣北/一十五里即)¶
　　(唐張武等所開也舊志青神/陂堰五十有一惟鴻化最大)馨堰(元和志在彭山/縣西南二十五)¶
　　(里擁江水為大堰/開六水以灌郡田)¶
　　彭山縣¶
<pb:KR2k0052_WYG_013-8b>¶
　　通濟堰(在縣西北四十里有大堰一小堰十唐時/章仇兼瓊所開自修覺山下引水灌漑彭)¶
　　(山眉州等處田畝凡三百餘里後五/代時張琳重修元彭山令雍熈復修)¶
　　丹稜縣¶
　　滄浪堰(在縣東南隅水深數/尺可漑田十餘畆)天生堰(在縣西五里/係天成提堰)¶
　　(不勞/人力)¶
　直𨽻邛州¶
　　六堰(在州東州志有頭堰二堰三堰皆大邑縣界/四堰五堰六堰皆在州界自州東北向西南)¶
　　(數十里沿河田/地仰以灌漑)¶
<pb:KR2k0052_WYG_013-9a>¶
　　大邑縣¶
　　頭堰(又有二三四堰并青山千工鐵溪/石頭五龍正武羊頭芽草等堰)¶
　直𨽻資州¶
　　䝉溪堰(在州西州境又有鴛鴦等六/十一堰分引珠江水以漑田)¶
　　資陽縣¶
　　水溪溝堰(在縣東縣境共/有二十六堰)¶
　　仁壽縣¶
　　漢陽堰(在縣北唐志在資縣東五里至德初置引/漢水漑田二百頃文德元年縣令陳克復)¶
<pb:KR2k0052_WYG_013-9b>¶
　　(修漢志境内又有方家壩草狹/溝鴛鴦池太平橋等十三堰)¶
　直𨽻綿州¶
　　雒水堰(在州東北唐志在魏城北五里唐貞觀六/年引安西水入縣民甚利之州志州境又)¶
　　(有邊堆泉水野茅石草水通史君河/北王武麻角丙水親開等十三堰)¶
　　德陽縣¶
　　安樂堰(在縣東南又有黄膠柳梢石板龍泉河等/二十三堰西南有歐家堰引綿竹之射水)¶
　　(漑/田)¶
　　羅江縣¶
<pb:KR2k0052_WYG_013-10a>¶
　　芒江堰(在縣北五里唐永徽五年縣令/白大信置引羅江河水灌田)楊村堰(在/縣)¶
　　(東北一十四里唐貞元二十一年縣令韋德築引/安縣之折脚堰水漑田舊志縣境又有泉水玉女)¶
　　(馬山回龍靈/龍等十九堰)¶
　　綿竹縣¶
　　軍屯堰(今名官渠堰在縣北三十里其下有硼砂/走水龔家唐家等四堰皆引綿江水灌田)¶
　　(又有黄土馬/壩馬頭等堰)火燒堰(在縣西四十里其下又有疊/溪象鼻貨家等堰皆引石亭)¶
　　(江水/灌田)鹿角堰(在縣西南二十里其下又有海香江/家白鶴祖師麥草官堰土黄等七堰)¶
　　(皆引射/水灌田)¶
<pb:KR2k0052_WYG_013-10b>¶
　　安　縣¶
　　折脚堰(在縣南唐志在神泉縣北三十/里唐貞觀元年置引水灌田)雲門堰(在/縣)¶
　　(東唐志龍安縣東南二十三里有雲門堰引茶川/水以灌田唐貞元元年築下又有白馬黄土芭蕉)¶
　　(等十/二堰)¶
　　按蜀省水利所在多有而都江一堰尤為利溥功¶
　　鉅即成都所以稱沃野千里者也當事於此再一¶
　　致意故成屬諸堰志中一一備載至若眉州之蟇¶
　　頤堰彭山之通濟堰與夫嘉定之楠木夾江之龍¶
<pb:KR2k0052_WYG_013-11a>¶
　　興等堰利賴雖不及都江之廣然經章仇兼瓊魏¶
　　了翁張能鱗劉際亨諸公疏濬修築仁人之澤歌¶
　　頌難忘故亦在所不遺其餘如重慶保寧以及各¶
　　府州縣或堵溪㵎或壅澤梁非無塘堰以資灌漑¶
　　要皆民間自作刻日可成者是以畧而弗紀¶
　題修都江大堰疏¶
　　四川巡撫都察院佟鳳彩¶
　題為詳興水農之政為足民之大本事案照順治十¶
<pb:KR2k0052_WYG_013-11b>¶
　　八年六月二十三日據左布政使楊思聖呈稱奉¶
　　前巡撫高民瞻案騐順治十七年八月十七日准¶
　　工部咨都水清吏司案呈奉本部送工科抄出該¶
　　本部覆工科右給事中薛鼎臣¶
　題前事等因移咨到院備行到司奉此隨經備移水¶
　　利守巡各道查議移報去後今准守西道移稱據¶
　　成都府申據郫灌二縣回稱查得當日水利舊有¶
　　都江大堰開鑿於秦時太守李冰灌漑十一州縣¶
<pb:KR2k0052_WYG_013-12a>¶
　　值張逆變後所餘人民止就隅曲之水以灌偏僻¶
　　之田茍且延生未遑修理順治十六年䝉監軍道¶
　　詳請三院司道府遠近文武捐金二千有竒雇募¶
　　淘鑿即今開墾漸廣但疏濬之水道易為沙石滯¶
　　塞欲為永久計必行令用水州縣照糧派夫毎歲¶
　　淘鑿庻民不憂旱而國賦漸増矣等因移司准此¶
　　又准巡北道移據保潼二屬州縣回稱查得各屬¶
　　州縣所轄百姓住居髙岡四野且地勢狹隘淺薄¶
<pb:KR2k0052_WYG_013-12b>¶
　　非平川可比並無新舊水利當興等因到司又准¶
　　守巡東南各道移覆相同各等因移報到司准此¶
　　相應呈報等因到(臣/)該(臣/)查看得蜀省川東川南¶
　　川北皆崇山峻嶺並無應修應築之塘堰惟成都¶
　　為省㑹平川之地舊有都江大堰在灌縣灌漑成¶
　　屬州縣自遭兵燹之後堰堤崩頽通渠壅淤至十¶
　　六年間文武各官捐助修築疏通水道目前暫資¶
　　灌漑其於農政漸有禆益已於本年閠七月内備¶
<pb:KR2k0052_WYG_013-13a>¶
　　　咨工部去後至八月初二日(臣/)復將都江大堰修¶
　　　濬事宜於條議疏内列欵入¶
　　告迨九月二十五日准部咨内稱此案應當題覆復¶
　　　行到(臣/)該(臣/)覆查前情無異理合具¶
　　題¶
　　題請李冰李二郎封號疏¶
　　　四川巡撫都察院憲德¶
　　題為¶
<pb:KR2k0052_WYG_013-13b>¶
聖明在上川嶽效靈懇¶
　　請¶
賜封以光盛典事雍正五年十一月十一日准禮部咨¶
　　　祠祭清吏司案呈禮科抄出本部¶
　　題前事内開該(臣/)等議得四川巡撫憲德疏稱成都¶
　　　府灌縣都江堰口廟祀李二郎自秦以來尚未受¶
　　　封號查都江堰水源發岷山禹導江後沫水尚為¶
　　　民患秦蜀守李冰使其子二郎除水怪鑿離堆穿¶
<pb:KR2k0052_WYG_013-14a>¶
　　　内外二江灌漑成都等州縣稻田使沃野千里康¶
　　　熙四十七年孟洞水決至灌口忽得木石闗欄水¶
　　　洩外江保全成都等縣近四五年閒江水安瀾灌¶
　　　口不乾不溢修堰之需比前費半功倍自¶
皇上御極以來五穀豐登萬民樂業捍禦保障為功不¶
　　　淺相應¶
　　題請¶
勅賜封號等因前來查雍正二年詹事府少詹事錢以¶
<pb:KR2k0052_WYG_013-14b>¶
　　　塏奏稱江海之神請¶
恩褒爵秩一疏(臣/)部以沿海地方廟祀諸神果有捍禦¶
　　　保障之功應請封爵者令該督撫查明彚題等因¶
　　　議覆奉¶
㫖依議欽遵在案今該撫旣稱李二郎鑿山導江有功¶
　　　蜀地康熙四十七年孟洞水決獨至灌口忽洩外¶
　　　江保全成都等縣自¶
皇上御極以来五穀豐登萬民樂業江水安瀾不乾不¶
<pb:KR2k0052_WYG_013-15a>¶
　　　溢捍禦保障為功不淺等語理合¶
勅賜封號以昭¶
　　盛典但查司馬遷史記班固漢書專載蜀守李冰鑿¶
　　　離堆穿二江功績厯厯可考惟灌縣志書内有使¶
　　　其子二郎鑿山穿江之語是二郎雖能成父之績¶
　　　李冰實主治水之功又查王圻續文獻通考内元¶
　　　至順元年封秦蜀郡太守李冰為聖德英惠王二¶
　　　郎神為英烈昭惠靈顯仁祐王兹逢¶
<pb:KR2k0052_WYG_013-15b>¶
　聖朝累洽重熙屢彰顯應康熙四十七年旣有保障之¶
　　　功近四五年間更覩安瀾之慶理宜並崇祀典用¶
　　　答神庥今該撫祇¶
　　請封李二郎而不及李冰似未妥協或照該撫所¶
　　請專封李二郎或將李冰並給封號之處恭候¶
欽定俟¶
命下之曰其封號字樣交與内閣撰擬進¶
　　呈¶
<pb:KR2k0052_WYG_013-16a>¶
御覽行令該撫轉飭該地方官製造神牌安設致祭毎¶
　　　歲春秋二祭仍照例致祭可也等因雍正五年九¶
　　　月初六日¶
　　題本月初十奉¶
㫖李冰李二郎俱着給與封號餘依議欽此隨行文内¶
　　　閣去後今准内閣撰出李冰封號¶
欽定敷澤興濟通祐王李二郎封號¶
欽定承績廣惠顯英王等因到部相應移咨該撫遵照¶
<pb:KR2k0052_WYG_013-16b>¶
　　　施行可也¶
　　題都江堰酌派夫價疏¶
　　　四川巡撫都察院憲德¶
　　題為敬陳管見仰祈¶
睿鑒事成都一郡地處高阜所屬田畝惟藉引水灌漑¶
　　　查灌縣都江大堰自秦時蜀守李冰鑿離堆以導¶
　　　江之支流當時大書深淘灘低作堰六字刻於石¶
　　　壁以為千古治堰之要訣後人因之創為竹籠作¶
<pb:KR2k0052_WYG_013-17a>¶
　　堤之法以竹編籠納石於内築人字堤以資捍禦¶
　　每歲淘築遂為成例人字堤之下又有太平堰三¶
　　泊洞柏橋堰上下漏礶堰羊子堰徐堰河導江堰¶
　　牛子堰等處分流而郫灌温江及崇寧新繁新都¶
　　金堂成都華陽等九縣俱引水漑田由來久矣其¶
　　歲修之費從前用水之戸照田塊派夫灌縣出夫¶
　　六十九名温江出夫一十名郫縣與崇寧共出夫¶
　　四百八名新繁出夫九十名新都出夫三十六名¶
<pb:KR2k0052_WYG_013-17b>¶
　　金堂出夫九十名成都出夫九十名華陽出夫九¶
　　十名以上九縣共出夫八百八十三名毎夫一名¶
　　折銀壹兩共折銀八百八十三兩雍正元年以來¶
　　毎年修築之費或五六百兩或七八百兩不等自¶
　　雍正五年因人字堤衝決壅塞五六兩年費至一¶
　　千二百餘兩不等通算每年須派銀一千二三百¶
　　兩方可有備無患但從前照田派夫因川省田地¶
　　向來不知畝數惟有計塊出夫目今丈量已竣畝¶
<pb:KR2k0052_WYG_013-18a>¶
　　數可稽若仍以田塊較算不無大小懸殊之别實¶
　　屬不均(臣/)愚應請計畝均攤方無畸輕畸重之弊¶
　　查九邑田畝惟灌郫崇三處得水最近獲利最溥¶
　　其温江新繁新都金堂成都華陽離都江大&KR3266;有¶
　　一百餘里者其用水之處不能無遲早多寡之殊¶
　　則出銀之處宜畧為區别如郫灌崇三處毎畝派¶
　　銀二釐温江新繁新都金堂成都華陽每畝派銀¶
　　一釐五毫又華陽縣内有用水畧少之田每畝派¶
<pb:KR2k0052_WYG_013-18b>¶
　　銀一釐庶得均平今按九邑丈量清册實在用水¶
　　田畝灌縣田一十一萬六千一百九十八畝毎畝¶
　　派銀二釐該銀二百三十二兩三錢九分六釐郫¶
　　崇兩縣田一十九萬一千六百二十五畝毎畝二¶
　　釐該銀三百八十三兩二錢五分温江縣田一千¶
　　二百九十四畝毎畝一釐五毫該銀一兩九錢四¶
　　分一釐新繁縣田四萬六千七百五十三畝每畝¶
　　一釐五毫該銀七十兩一錢二分九釐五毫新都¶
<pb:KR2k0052_WYG_013-19a>¶
　　縣田七萬六千九百七十一畝毎畝一釐五毫該¶
　　銀一百一十五兩四錢五分六釐金堂縣田五萬¶
　　五千三百五十七畝毎畝一釐五毫該銀八十三¶
　　兩三分五釐成都縣田一十九萬二千七百二十¶
　　六畝每畝一釐五毫該銀二百八十九兩八分九¶
　　釐華陽縣田五萬四千六百三十九畝毎畝一釐¶
　　五毫該銀八十一兩九錢五分八釐又水不敷用¶
　　田二萬四千九百七十五畝每畝一釐該銀二十¶
<pb:KR2k0052_WYG_013-19b>¶
　　四兩九錢七分五釐以上共田七十六萬五百三¶
　　十九畝零通用派銀一千二百八十二兩二錢二¶
　　分九釐每年令各縣照數徴收竟解水利同知衙¶
　　門該同知預將估修數目造册報明俟修完之日¶
　　再造册報銷所有餘剩銀兩仍貯同知衙門以備¶
　　夏秋水發衝塌之費務令深淘堅築使各處田畝¶
　　俱資灌漑如有草率從事卽行查叅在從前民自¶
　　修堰其派夫銀兩俱係里甲經手不無支少派多¶
<pb:KR2k0052_WYG_013-20a>¶
　　　致歸中飽情弊請嗣後各縣鄉村用水田畝派銀¶
　　　數目刋刻木榜通行曉諭照依江南河工歲夫折¶
　　　銀之例官徴官解給以由票此項折夫銀兩不加¶
　　　火耗永為定例庶幾¶
　　國計民生大有禆益再查此項銀兩係雇夫修築之¶
　　費零星給發不若改輸制錢但每雇夫多係蠻夫¶
　　　惟知用銀以便攜帶請嗣後應令各該縣銀錢兼¶
　　　收聼民自便定為成例永遠遵行實小民萬世之¶
<pb:KR2k0052_WYG_013-20b>¶
　　　利理合具¶
　　題伏乞¶
皇上勅部議覆施行雍正八年六月十八日准户部咨¶
　　　四川清吏司案呈户科抄出四川巡撫憲德¶
　　題前事雍正八年正月二十一日¶
　　題二月二十一日奉¶
㫖該部查核議奏欽此欽遵於本月二十二日抄出到¶
　　　部該(臣/)等查得四川巡撫憲德疏稱郫灌温江等¶
<pb:KR2k0052_WYG_013-21a>¶
　　九縣田畝地處高阜惟引灌縣都江大堰之水灌¶
　　漑其修淘之費該撫憲德旣稱毎年須派銀一千¶
　　二三百兩方可有備無患查九邑田畝離堰有遠¶
　　近不同用水有遲早各殊則出銀之數宜畧為區¶
　　别如郫灌崇三邑毎畝派銀二釐温江新繁新都¶
　　金堂成都華陽每畝派銀一釐五毫又華陽縣内¶
　　有用水畧少之田毎畝派銀一釐共田七十六萬¶
　　五百三十九畝零共派銀一千二百八十二兩二¶
<pb:KR2k0052_WYG_013-21b>¶
　　錢二分九釐每年令各縣照數徵收竟解水利同¶
　　知衙門該同知預將估修數目造册報明俟修完¶
　　之日造册報銷餘剩銀兩仍貯同知衙門以備夏¶
　　秋水發衝塌之費如草率從事即行查叅所派銀¶
　　數刋刻木榜通行曉諭官徵官解給以由票此項¶
　　折夫銀兩不加火耗銀錢兼收著為定例永遠遵¶
　　行實小民萬世之利等語均應如該撫所請將各¶
　　縣派徵淘塌修堰銀兩解交水利同知衙門該同¶
<pb:KR2k0052_WYG_013-22a>¶
　　　知預將估修數目造册報明俟修完之日造册申¶
　　　送該撫具¶
　　題查核餘剰銀兩以備夏秋水發衝塌之費如該同¶
　　　知草率從事或朦混冒銷並各縣額外濫加火秏¶
　　等弊該撫即行指名¶
　　題叅可也等因雍正八年四月二十八日¶
　　題五月初一日奉¶
㫖依議¶
<pb:KR2k0052_WYG_013-22b>¶
　　　開濬成都金水河事宜¶
　　　雍正九年二月十七日成都府知府項誠為凛遵¶
　　　憲諭諄切詳請開濬事宜利民用以廣惠澤事竊¶
　　　照成都金水河一道向日原通舟楫日久漸至淤¶
　　　塞昨䝉撫憲面諭宜民立政之道水利為先即&KR0373;¶
　　　澮溝渠皆應及時修理矧省㑹為闔城民命地氣¶
　　　攸闗豈可任其久廢令卑府查勘確議卑府遵即¶
　　　率仝㕔縣逐一親勘此河上流當日原通灌縣江¶
<pb:KR2k0052_WYG_013-23a>¶
　　水從郫縣兩河口引入磨底河徑逹成都縣西門¶
　　水洞入城由貢院前三橋青石橋玉河沿一帶出¶
　　華陽縣東門外水城直逹府河今自磨底河起至¶
　　府河止量共一千五百二十六丈俱應開濬西門¶
　　外原無往來船隻且門内即係滿兵駐劄應将水¶
　　洞宻布鐵牕止令通水不得通船其划小船由東¶
　　門進者俱抵滿城東水關為止如此則沿河一帶¶
　　俱為商賈闤闠輻輳之所凡客船一至東闗貨物¶
<pb:KR2k0052_WYG_013-23b>¶
　　行李皆用小船撥運入城就近投店可免背負遺¶
　　失之患有便於商其利一米蔬柴炭為民間日用¶
　　之物既可船運入城三橋又為省㑹適中之地衆¶
　　物齊集在城居民皆可就近購買有便於民其利¶
　　二且省城房屋多用草苫蓋即街市瓦房亦係竹¶
　　壁編成閒或不戒於火毎至比屋延燒雖各設木¶
　　桶貯水但器小易竭亦難盡恃為救焚之具是河¶
　　一開即有祝融為患而隨處有備不難立時撲滅¶
<pb:KR2k0052_WYG_013-24a>¶
　　其利三舊河既塞城中地泉鹹苦毎至春夏沈鬱¶
　　穢濁之氣不能暢逹易染疾病昔杭州近海民飲¶
　　井水多病唐刺史李泌始引西湖水入城作六井¶
　　至今賴之是河一開則地氣既舒水脈亦暢民無¶
　　夭札其利四卑府細詢僚屬博訪輿情僉無異辭¶
　　再查雍正元年議准條奏内開行令各省確查大¶
　　小河道如有淤塞者即行設法疏濬務期實濟造¶
　　册報部等因通行在案相應詳請憲臺俯念民生¶
<pb:KR2k0052_WYG_013-24b>¶
　　飭發公項銀兩委員雇募人夫興工開濬務期深¶
　　通可垂久遠從此惠澤旁流當與導江之功比烈¶
　　矣等因當䝉撫都院憲發藩司高議詳查得沿河¶
　　一帶俱為商賈闤闠輻輳之所而三橋又為省㑹¶
　　適中之地一經開濬便商便民誠有如該府所云¶
　　者且河流深滿可息不戒之風烟地脈疏通可散¶
　　不時之疫氣該府所詳甚屬妥恊自應速為奉行¶
　　等因隨奉批允於二月十七日興工三月二十九¶
<pb:KR2k0052_WYG_013-25a>¶
　　日告竣共用工費一千四百兩俱係撫都院捐給¶
　　亷俸給發併將滿城水東門另造石橋可以通舟¶
　　凡商賈舟楫由大河撥換小船直通滿城又於九¶
　　年六月十九日詳為再陳城河善後事宜以垂遠¶
　　利事竊照省城金水河一道開自宋時相沿已久¶
　　近年失於疏濬以致不通舟楫民苦沮洳深為未¶
　　便幸䝉撫都院俯念城河有闗水利慨捐清俸獨¶
　　力興修卑府遵奉督率㕔縣各員於本年二月十¶
<pb:KR2k0052_WYG_013-25b>¶
　　八日興工分段挑濬計自西門外磨底河起由西¶
　　門内滿城一帶三橋青石橋玉河沿直至東門外¶
　　府河止共挑濬過一千五百二十六丈今已次第¶
　　工竣但查善政之垂貴於可久使無專司分理之¶
　　人則日久仍歸淤塞深為可惜卑府謹酌末議惟¶
　　憲臺採擇焉　一查卑府同知一員原有專管水¶
　　利之責請嗣後城河一應事務令該同知管理其¶
　　成華兩縣縣丞亦經卑府議加水利職銜詳請在¶
<pb:KR2k0052_WYG_013-26a>¶
　　案應令該同知督率分管以專責成　一省城向¶
　　係旱門今東西添設水闗其西門水闗原係宻釘¶
　　鐵簾不用啓閉自有滿兵看管外至於東門水闗¶
　　通船出入必須依時啓閉應請照旱門之例交與¶
　　城守營撥兵看管以重防守夏一城河新濬兩岸¶
　　俱係浮土如遇夏秋雨淋衝刷泥土下河難免淤¶
　　墊兼以來源係引江之水亦未免夾帶流沙必得¶
　　毎年淘濬方能深通無阻况已成之功更可力省¶
<pb:KR2k0052_WYG_013-26b>¶
　　功倍查水利同知衙門都江堰工每年各縣額解¶
　　銀一千二百兩有竒請於毎歲冬間於修理堰工¶
　　餘剩銀兩動支雇夫疏濬一例報銷以垂永久¶
　　一東門水闗最為𦂳要查闗洞係舊時建造原屬¶
　　堅固但沿城上游俱係土岸恐日久被水汕刷猶¶
　　恐囓及城根應請兩邊添築䕶城雁翅各長丈許¶
　　下簽木樁兩岸用磚石包砌以資捍禦　一三橋¶
　　以下水勢猶緩惟板橋一帶水勢迅利蓋緣板橋¶
<pb:KR2k0052_WYG_013-27a>¶
　　兩岸偪仄橋門旣狹又值河勢灣曲以故水急浪¶
　　湧似應於轉灣之處兩岸畧為取直并將橋旁石¶
　　柱改換木柱則水道寛緩併請將一洞青石卧龍¶
　　等橋俱照安順橋之例改換木橋以緩水勢庶稱¶
　　利渉　一沿河兩岸俱係居民凡糞草腌臢毎圖¶
　　便易傾入河内易至堙塞請刋木榜曉諭禁止仍¶
　　令牌頭不時稽查有犯即送該管縣丞量責示警¶
　　實於河道有益　一城河之源來自郫灌西門外¶
<pb:KR2k0052_WYG_013-27b>¶
　　應請建閘水大時下閘以防衝溢但冬月源水稀¶
　　少若再任其直逹府河則城河必致淺涸似應於¶
　　束水闗外河口之處建閘一座交與華陽縣縣丞¶
　　管理一遇水淺即將閘下板蓄水毋使外洩凡有¶
　　貨物出入俱於閘邊搬運統俟冬閒水涸興工則¶
　　永享其利矣奉撫憲批發藩憲詳議允遵在案¶
　　本年三月成都府知府項誠又議請於蜀王城之¶
　　南三橋之西北相度地形開新河一道直通貢院¶
<pb:KR2k0052_WYG_013-28a>¶
　　河并修淘貢院週圍河道通舟便民又新開河路¶
　　搭橋二座總共需木植夫價銀七百兩有零奉藩¶
　　憲高酌議允行隨捐發銀三百兩又奉臬憲劉及¶
　　重慶府知府張光鏻龍安府知府張育茳雅州府¶
　　知府張植眉州知州高思雍資州知州李懷智各¶
　　捐銀有差併臬憲劉發下充公銀兩共五百四十¶
　　兩有零成都府知府項誠自捐銀一百六十兩有¶
　　零於三月興工七月告竣計開新河一百八十九¶
<pb:KR2k0052_WYG_013-28b>¶
　　丈六尺九寸開淘王城河一千零五十八丈一尺¶
　　五寸從此舟楫可直逹王城之北矣¶
　　厯朝堤堰碑記並水利諸攷附¶
　元揭徯斯蜀堰碑¶
　　江水出蜀西南徼外東至於岷山而禹導之秦昭¶
　　王時蜀太守李冰鑿離堆分共江以灌川蜀川蜀¶
　　以饒自秦厯千數百年所值衝薄蕩囓大為民害¶
　　有司歲治堤防百三十二所役兵民多者萬餘人¶
<pb:KR2k0052_WYG_013-29a>¶
　　少者千人其下猶數百人毎人七十日不及七十¶
　　日雖事治不得休息其不役者日三緡富屈於貨¶
　　貧屈於力上下交病㑹其費歲不下七萬緡毫髪¶
　　出於民十九藏於吏槪其所入不足以更費今上¶
　　皇帝即位之明年僉四川亷訪司事吉當普巡行¶
　　周視得要害之處三十有二餘悉罷之且召灌州¶
　　判官張𢎞計曰若甃之石則役可罷民蘇弊除何¶
　　憚而莫之為𢎞曰公慮及此生民之福國家之幸¶
<pb:KR2k0052_WYG_013-29b>¶
　　萬世之利也𢎞請出私錢試以小堰堰成水暴漲¶
　　堰不動乃具文書㑹行省及邊軍七翼之長郡縣¶
　　守宰鄉遂之老各陳便宜皆曰便復禱於冰祠與¶
　　神約昔鑿離堆以富川蜀建萬世之利神功也今¶
　　水失其道民失其利吏乘其弊若此而神弗之救¶
　　是神之惠弗終也神克相予於治弗予相請與神¶
　　從事卜之吉於是徵工發徒以至元改元十有一¶
　　月朔肇事於都江堰都江即禹鑿之處分水之源¶
<pb:KR2k0052_WYG_013-30a>¶
　　也鹽井關據其西南江南北皆東行北舊無江冰¶
　　鑿以避沫水之害中為都江堰少東為大小釣魚¶
　　磯又東跨二江為石門以節北江之水又東為利¶
　　民臺臺之東南為侍郎楊栁二堰其水自離堆分¶
　　流入於南江南江東至鹿角又東至金馬口又東¶
　　過大安橋入於成都俗稱大皂江江之正源也北¶
　　江少東為虎頭山為鬭雞臺臺有水則尺為之畫¶
　　凡有水一及其九其民喜過則憂盡沒其則則民¶
<pb:KR2k0052_WYG_013-30b>¶
　　困乃書深淘灘低作堰六字其旁為治水之法皆¶
　　冰所為也又東為離堆又東過凌虛歩雲二橋又¶
　　東至三石洞釃為二渠其一自馬騎東流過郫縣¶
　　入於成都古謂之内江今府江是也其一自三石¶
　　洞北流過將軍橋又北過四石洞折而東流過新¶
　　繁入於成都古謂之外江即冰所穿二江也南江¶
　　自利民臺有支流東南出萬工堰又東為駱駝又¶
　　東為確石繞青城而東鹿角之北涯有渠曰馬壩¶
<pb:KR2k0052_WYG_013-31a>¶
　　東流至成都府入於南江渠東行二十餘里水決¶
　　其南涯四十有九歲疲民力以塞之乃自其北涯¶
　　鑿二渠與楊栁渠合東行數十里復與馬壩渠㑹¶
　　而渠始安流自金馬口之西鑿二渠合金馬渠東¶
　　南入新津罷藍淀黄水千金白水新興至三利十¶
　　二堰北江三石洞之東為外應顏上五斗諸堰外¶
　　應顏上之水皆東北流入於外江五斗之水南入¶
　　於馬壩渠皆内江一支流也外江東至崇寧亦為¶
<pb:KR2k0052_WYG_013-31b>¶
　　萬工堰堰之支流自北而東為三十六洞過清白¶
　　堰東入於彭漢之閒而清白堰水潰其南涯延袤¶
　　二里餘有司因潰以為堰堰壞乃疏其北涯舊渠¶
　　直流而東罷其堰及三十六洞之役嘉定之青神¶
　　有堰曰鴻化則授成其長吏使底其功應期而畢¶
　　若成都之九里堤崇寧之萬工堰彭之堋口豐潤¶
　　千江石洞濟民羅江馬脚諸堰工未施亦責長吏¶
　　農隙為之諸堰都江及利民臺之役最大侍郎楊¶
<pb:KR2k0052_WYG_013-32a>¶
　　柳外應顏上五陡次之鹿角萬工駱駝確石三利¶
　　又次之而都江又居大江中流故以鐵萬六千斤¶
　　鑄為大龜貫以鐵柱而鎮其源以捍其浮槎然後¶
　　即工諸堰皆甃以山石範鐵以闗其中取桐實之¶
　　油刀麻為絲和石之灰以苴罅漏禦水潦岸善崩¶
　　者宻築江石以䕶之上植楊栁旁種蔓荆櫛比鱗¶
　　次賴以為固蓋以數百萬計所至或疏舊渠而導¶
　　其流以節民力或鑿新渠而殺其勢以益民用遇¶
<pb:KR2k0052_WYG_013-32b>¶
　　水之㑹則為石門以時啓閉而泄蓄之凡智力所¶
　　及無不為也先是郡縣及兵家共掌都江之政延¶
　　祐七年其兵官奏請獨任郡縣乃以其民分治下¶
　　流諸堰増其修廣而大其役民苦之至是復合焉¶
　　當歲蓄水之用僅數月堰輙壞今雖緣渠所置碓¶
　　磑紡績之處以千萬數四時流轉而無窮甚便初¶
　　都江水深廣莫可測忽有一大洲湧出其西南方¶
　　可數里人得用事其間入山伐石崩石以滿隨取¶
<pb:KR2k0052_WYG_013-33a>¶
　　而足用所向皆然蜀故多雨自初役至功畢無雨¶
　　雪故力省而功倍民不知勞若有相之者亦其忠¶
　　誠所感如此致使天子賜酒之使相望於道臺省¶
　　觀工之檄不絶於使所漑六州十二縣之民咸歌¶
　　舞焉而下自郡縣上至藩部惡其害己且疾且怨¶
　　或決三洞之水以灌其坎或毁都江之石以壞其¶
　　成撓之百計不拔益固甫五越月大功告成百一¶
　　恒費民永休饗古未有也而吉達布㑹以監察御¶
<pb:KR2k0052_WYG_013-33b>¶
　　史召省臺上其功詔臣徯斯記之於碑臣聞水先¶
　　五行食首八政九疇之敘其次可觀矣夫水者衣¶
　　食之源也然所以為利亦所以為害在善導之而¶
　　已禹平水土猶已溺之后稷播種猶已饑之萬世¶
　　有稱焉是故為政不本於農不先於水是為不知¶
　　務是謂冥行之臣李冰一鑿離堆民受其賜吉達¶
　　布一修其業神且不違彼失其利而欲廢之不亦¶
　　悲乎惟吉達布才大而德敏愛深而知遠不枉其¶
<pb:KR2k0052_WYG_013-34a>¶
　　道不屈其志臨難忘身為國忘家安於命而勇於¶
　　義而知所先務故事可立而功可建其在四川請¶
　　罷鹽運司正鹽井之法以去奸利置安撫司以撫¶
　　四方流寓之民使安其耕鑿及居臺端知無不言¶
　　言無不合誠國之寳也判官張𢎞殫智竭慮終始¶
　　克相其志雖百折而不悔亦今之賢有司乎是役¶
　　也石工金工皆七百人水工二百五十三人徒三¶
　　千九百人而邊軍居其二工糧為石千有竒石之¶
<pb:KR2k0052_WYG_013-34b>¶
　　材取於山者百萬有竒石之灰以斤計六萬有竒¶
　　油半之鐵六萬五千麻五千撮其工之值物之價¶
　　以緡計四萬九千有竒皆出於民之所積而在官¶
　　者餘二十萬一千八百緡責灌守以貸於民歲取¶
　　其息以備祭祀若淘灘修堰之供仍蠲灌之兵民¶
　　常所繇役以專其堰事嗚呼後之莅此土者尚永¶
　　鍳於斯勿怠其政墮其事以為民病以為國家憂¶
　　臣拜手稽首而作頌曰天一濬靈多源於西岷山¶
<pb:KR2k0052_WYG_013-35a>¶
　　導江禹績可稽民生之初惟水利賴夫既利之胡¶
　　忍貽害運有推遷事有因革保制安危神實任責¶
　　於穆英惠藩屏坤維於赫仁祐駿烈四馳自秦徂¶
　　漢禩以千計維王父子蜀境是庇江源自蜀王鑿¶
　　其阻蜀漑餘波厥施乃&KR0270;江趨而東勢通蜀山春¶
　　夏暴漲横潰是閑既遏其衝又決其支以漫以灌¶
　　惟堰是資昔王受命司我芻牧為兹惠利以阜我¶
　　蜀今我蜀民作堰歲勞殫智疲力以捍江濤僉憲¶
<pb:KR2k0052_WYG_013-35b>¶
　　有謀將息斯患王實誘之肯遺以艱吏籲於王願¶
　　授指敎王繇之詞繼導之珓詢謀允孚百役以興¶
　　厥志無二惟王之慿象鼻之漲茫無津涯湧為淺¶
　　瀨有礫有沙匠陟彼巘言鑿其堅山夜發洪穴不¶
　　得穿匠取彼石既磊既砢撝椎運斤惟右惟左蜀¶
　　川不雲蜀日旦出渉冬屆春民就愛日彼揵彼舊¶
　　昔水今石其崇言言永固爾壖民聼鼛鼓追思往¶
　　年富民醵錢耕者廢田今兹永逸孰究我圖顯允¶
<pb:KR2k0052_WYG_013-36a>¶
　　二神作我蜀郛聖神在御懷柔百神封章屢上亟¶
　　命詞臣錫以徽稱華以欽命以旌王功以致皇敬¶
　　渙號於庭揭虔於祠帝命不䙝神惟顯思登瀛有¶
　　臣復請詠賜俞音自天寵命洊至嗟彼嬴氏百郡¶
　　列署惟兹蜀守勲烈昭著異趨殊歸惟德與力王¶
　　初庇民顧盡乃職豈謂異世猶濯厥靈俾王初志¶
　　炳乎丹青王不恃力務德是勤有偉斯績益光前¶
　　聞詞臣作歌守吏眡刻江流沄沄昭彼無極¶
<pb:KR2k0052_WYG_013-36b>¶
　明陳鎏鐵牛記¶
　　粤稽古導江自岷山掠成都之南而東下成都之¶
　　北水不及焉河渠書曰蜀守冰鑿離堆以避沫水¶
　　之害引其水益用漑田疇之渠以億萬計蓋至是¶
　　始分江通北道堰之始也沬蓋江之源云冰姓李¶
　　仕秦有功於蜀民德之所在血食號曰川主其作¶
　　堰之善遠不可考崖下有古刻曰深淘灘低作堰¶
　　蓋治法云至漢唐尚因之宋以後或失其法堰遂¶
<pb:KR2k0052_WYG_013-37a>¶
　　壞至元閒有僉事吉當普者聚鐵石大舉繕治民¶
　　亦利之然不能如李之舊不百年復崩我朝自𢎞¶
　　治以來當事者百計修復隨築隨圮有司歲伐竹¶
　　木歲役人夫費不下鉅萬民甚病焉嘉靖間太守¶
　　蔣君憫其民思欲修秦守之政乃具其事以請憲¶
　　副周君相度地勢求故址得堰之最要者九欲盡¶
　　甃之石其都江堰當水之衝則石之外再䕶之鐵¶
　　議者韙之計所費不貲㑹君隨帶赴江西叅伯事¶
<pb:KR2k0052_WYG_013-37b>¶
　　遂寢憲副施君繼董其事曰事貴有序功貴因時¶
　　鑄鐵之功易於甃石且要焉盍先之徐謀其後乃¶
　　檄崇寧尹劉守德灌尹王來聘謀鑄鐵牛其費則¶
　　議出公儲之應修堰者經畫處置甚悉蜀王聞而¶
　　賢之命所司助鐵萬斤銀百兩時巡撫李公廵按¶
　　鄢公皆急於民多所因革執施君議深以為然咸¶
　　刻期朂之成議定當庚戌二月矣春水始發即不¶
　　能為功衆懼焉施君曰即不及事不可以為來歲¶
<pb:KR2k0052_WYG_013-38a>¶
　　計乎毅然為之於是劉崇寧以君意晝夜勤事絶¶
　　流浚沙鑿江底凡厥所需不數日咸集以是月二¶
　　十四日入冶一晝夜牛成牛凡二各長丈餘首合¶
　　尾分如人字狀以其銳迎水之衝高與堰嘴等坯¶
　　治之日蜀府差長史李鈞齎幣帛羊酒勞諸從事¶
　　者民環而觀之者億萬懽聲震山谷間其父老皆¶
　　合掌曰此吾子孫百世利也計鐵七萬斤及工費¶
　　共用銀七百兩時各州縣多堰工舊逋君下令民¶
<pb:KR2k0052_WYG_013-38b>¶
　　樂之不數日輸既充費有嬴水次居民杙急湍為¶
　　磨碓以規水利君弗以例禁薄稅之復歲得八百¶
　　金故事修堰需舟車之𩔖盡取諸民間至是皆有¶
　　備可不勞民力不費公帑云僉事陳鎏以督學入¶
　　灌口牛方落成往觀之曰物與水激其重必克數¶
　　十萬之石可致而不可合數十萬之鐵可冶而合¶
　　也合則其重并無尚矣水遇重不勝則洄而支支¶
　　則力分而弱及其弱也竹木砂礫或可以當之故¶
<pb:KR2k0052_WYG_013-39a>¶
　　堰莫急於衝莫要於鐵嗣世而後若再甃之石如¶
　　蔣君之所議者以歲舉焉其百世利也李守故智¶
　　要不出此時劉崇寧及通判張仁度尙有事堰上¶
　　曰此正古人用鐵之意而未之發明也乃今知之¶
　　請紀其事遂書之牛背後系之銘銘曰岷嶓既藝¶
　　民之攸塈惟蜀之利岷江之隂陵谷變易亦有原¶
　　隰惟禹之慼乃啓後賢曰李冰氏乃鑿離堆乃堰¶
　　江洔乃拯昏墊乃沃千里顧兹積石月囓歲蝕代¶
<pb:KR2k0052_WYG_013-39b>¶
　　有吏勤屢興屢踣蜀民謷謷勞此洚水畚鍤靡止¶
　　百室罄只明嘉靖間守令則賢亦有憲副憫此下¶
　　瘝謀用大作維力則艱施君繼之相時事事弗顧¶
　　弗忌冰心姒思乃砥洪流言鑄之鐵神人胥悅二¶
　　丑崢嶸天一迸裂馮夷駭驚蛟龍怒咽犇突既定¶
　　江沱既灑漑此萬畦豈惟生民籩豆餴饎郡邑十¶
　　二惟堰之資匪堰之力繄人之力嗣冰之功纘禹¶
　　之跡爰有同心視此牛勒後千百年其永勿泐¶
<pb:KR2k0052_WYG_013-40a>¶
　　陳文燭都江堰記¶
　　灌縣都江堰蓋江之㑹云禹導江自岷山西入大¶
　　渡河南通於汶厯於灌堰在江中流為二有南河¶
　　者㑹新津有寳瓶口者流為三至於漢至於崇寧¶
　　至於華陽故稱灌口堰外低而寛堰内高而狹水¶
　　勢也作堰灌田始於秦李冰司馬遷著河渠書瞻¶
　　蜀之岷山大李公之功且云渠可舟行民饗其利¶
　　蜀人廟祀焉漢唐以及宋元堰法漸壞至元間僉¶
<pb:KR2k0052_WYG_013-40b>¶
　　事吉當普鑄鐵龜民利之昭代以來屢修屢圯嘉¶
　　靖間復鑄鐵牛詳在僉事陳公鎏記中其銘曰問¶
　　堰口準牛首問堰底尋牛趾堰堤廣狹順牛尾水¶
　　没角端諸堰豐須稱高低修減水眞名言云萬厯¶
　　乙亥江大溢堰盡壊成都知府徐元氣灌縣知縣¶
　　蕭竒熊列狀修復巡撫都御史曽公羅公慨然允¶
　　行後先軫念巡按御史郭公慮益深長増以鐵柱¶
　　令尋牛趾而濬之自堰以下如仙女三泊洞寳瓶¶
<pb:KR2k0052_WYG_013-41a>¶
　　五陡口虎頭諸岸間植三十鐵柱毎柱長丈餘共¶
　　用鐵三萬餘斤又樹柱以石䕶岸以堤水遇重則¶
　　力分安流則堰固大都倣古云水利僉事杜公詩¶
　　悉心區畫始萬厯三年十一月越四年三月工成¶
　　費金三百灌漑千里民咸歌頌御史公適還朝復¶
　　按兹地左布政使袁公隨右布政使潘公允端按¶
　　察使劉公庠叅政蔡公汝賢秦公淦副使王公原¶
　　相僉事甄公敬共觀厥成燭聞而嘆曰蜀稱天府¶
<pb:KR2k0052_WYG_013-41b>¶
　　號陸海豈謂沃野不在人耶秦法作渠與井田並¶
　　太史公論禹厮二渠以引河其來舊矣如西門豹¶
　　引漳水鄭當時引渭水足利於國中原變遷閭殫¶
　　為河法多湮滅惟李公之堰幸存於蜀乃二三公¶
　　修之俾古人之遺意千載如斯尙永賴哉今天下¶
　　事鑿者創新論怠者失故道及其不支諉曰天也¶
　　沒壁負薪何益焉假令人皆師古則刋山表木之¶
　　勲至今存耳寧獨一堰哉余益嘆二三公經世之¶
<pb:KR2k0052_WYG_013-42a>¶
　　智云¶
　　盧翊灌縣治水記¶
　　蜀守李公冰鑿離堆以利蜀刻深淘灘低作堰六¶
　　言於石立萬世治水者法所以制水出入為旱澇¶
　　計者至矣其用功緩急疏宻之序意自較然漢晉¶
　　以來率用是法永嘉閒李公嬴深韙之唐宋相承¶
　　世享其利元始肆力於堰無復深淘之意無乃公¶
　　言不足法歟假令沙石湧磧水不得東潤則雖鎔¶
<pb:KR2k0052_WYG_013-42b>¶
　　金連障高數百尺牢不可拔亦何取於堰哉矧所¶
　　謂鐵龜鐵柱糜費幾千萬緡者曽未幾何輙震蕩¶
　　湮沒茫無可賴方諸籠石亷省古今便焉者孰得¶
　　比來民受其困宜坐諸此予竊少之乃檄有司置¶
　　鑱鑺鉅蘲役夫三千從事灘漬以導其流堰則仍¶
　　民之便而已顧工多力少羣力告瘁未能勉其所¶
　　欲為究其所當止如公法云者恥也舊刻相傳在¶
　　虎頭山鬭雞臺水側其旁歲久剥落索弗獲慮後¶
<pb:KR2k0052_WYG_013-43a>¶
　　之君子無考焉因磨石重鐫碑側云¶
　國朝朱載震修建太平堤記¶
　　成都府灌縣之都江堰其水源來自松潘之上流¶
　　其利於民也成郫等九邑咸資灌漑昔人所稱陸¶
　　海者也雖有歲修成例要皆視為故事塗飾一時¶
　　康熙丙戌夏五月霪雨彌旬山水泛溢人字堤三¶
　　泊洞府河口盡被衝決諸邑沿河之城郭廬舍田¶
　　畝漂沒者災傷見告矣大中丞能公惻然深念立¶
<pb:KR2k0052_WYG_013-43b>¶
　　捐俸資委員詳驗俾多方撫䘏無使失所繼又嘆¶
　　息言曰是特一時權宜事耳不可不為一勞永逸¶
　　計冬十月躬行相度計程三百里不憚勞瘁一日¶
　　往返乃與寮屬從容商確某處當修某處當濬暸¶
　　如指掌惟是工費繁多非千數百金不足以濟而¶
　　民力民財又不可以重累也公於是首先倡捐清¶
　　俸以及藩臬兩司成都府屬用水九邑皆與焉復¶
　　遴委别駕標員恊力鳩工自一陽始生至次年春¶
<pb:KR2k0052_WYG_013-44a>¶
　　仲凡三䦧月築人字堤長三十八丈高八尺又於¶
　　府河口三泊洞築新堤長八十三丈高八尺厚五¶
　　丈支分條析水得復循故道灌漑無遺民將世世¶
　　食其利豈特一時慶安瀾已哉以故九邑之食租¶
　　而衣稅者咸拜首而頌曰公之樂於創始孰如公¶
　　仁公之洞悉源流孰如公智公之倡導捐輸孰如¶
　　公義公之先時集事孰如公信嗟乎公撫蜀僅三¶
　　年耳凡此十郡六州之人前所謂不便及今所願¶
<pb:KR2k0052_WYG_013-44b>¶
　　欲而不得者公皆為之除弊而興利焉春生秋肅¶
　　陽開隂閉令修於庭户數日之間而人自得於河¶
　　山千里之外今又軫念九邑黔黎遺樂利於無窮¶
　　者如此公之功與流水同長矣是役也勞在社稷¶
　　不可以不書¶
　　堤堰考¶
　　水經注曰江水由湔塴江入郫江撿其左其正流¶
　　遂東郫江之右也因山頽水坐致竹木以漑諸郡¶
<pb:KR2k0052_WYG_013-45a>¶
　　又羊摩江灌江西於玉女房下作三尺人於白沙¶
　　郵郵在堰官上立水中刻要江神水竭不至足盛¶
　　不沒腰是以蜀人旱則藉以為漑雨則下遏其流¶
　　故記曰水旱從人不知饑饉沃野千里世號陸海¶
　　謂之天府也俗謂之都安之堰亦曰湔堰又謂之¶
　　金堤左思蜀都賦云西踰金堤者也諸葛亮北征¶
　　以此堰農大國之所資調征丁夫二百人主䕶之¶
　　有堰官李膺記云玉女房鑿山為穴深數十丈中¶
<pb:KR2k0052_WYG_013-45b>¶
　　有廊廡堂室屈曲殆有神功非人力矣¶
　　堤堰志曰粤自禹導江正源至石紐出汶川而南¶
　　其北無水秦昭王襄王時蜀守李冰鑿離堆虎頭¶
　　於江中設象鼻七十餘丈首濶一丈中濶一十五¶
　　丈後一十三丈指水一十二座大小釣魚䕶岸一¶
　　百八十餘丈横瀦洪流故曰都江以分岷江之水¶
　　北折而東灌漑蜀郡田疇以億萬計蜀用富饒號¶
　　稱陸海於所過處又設䕶岸蓋籠石附岸水不蠧¶
<pb:KR2k0052_WYG_013-46a>¶
　　土而渠可堅久指日數十處如象鼻狀以扞之皆¶
　　冰之所作也都江口舊有石馬埋灘下凡穿淘必¶
　　以離堆石記為準號曰水則其下淘深二丈二尺¶
　　而水則亦深七八尺石渠水口横一丈五尺縱一¶
　　百二十丈深六尺石洞水分為三曰灌田水口横¶
　　一丈縱一百二十丈深六尺曰彭州水口横三丈¶
　　又分為二其一縱十有五丈深五尺其一縱四十¶
　　丈深三尺曰將軍橋水口横二丈三尺縱四十丈¶
<pb:KR2k0052_WYG_013-46b>¶
　　深三尺外應水口横一丈五尺縱一百三十丈深¶
　　四尺倉門水口横八尺縱五十丈深二尺馬騎水¶
　　口横六尺縱二百九十丈深二尺鼔兜石趾水口¶
　　横二丈五尺縱六十丈深二尺東穴水口横三尺¶
　　縱一百五丈深五尺投龍水口横五丈縱八十丈¶
　　深三尺北水口横四丈縱一百八十丈深三尺鐵¶
　　溪水口横一丈縱六十丈深三尺徙水口横三丈¶
　　縱六十丈深一尺歲以為常過與不足其害立見¶
<pb:KR2k0052_WYG_013-47a>¶
　　由漢以來數千百年或因舊葺治或因時疏築而¶
　　功實原於秦守冰故厯代廟祀之所謂馬騎水口¶
　　者東南六七里間有堤名上馬騎下馬騎各長二¶
　　百餘歩世傳冰駐於此督工後訛以騎為堤也¶
　　水利考¶
　　按蜀中諸水咸出岷山江源在羌地之列鵞村所¶
　　謂羊膊嶺者分為二派一西南流為尖囊大渡河¶
　　一正南入溢村至石紐過汶川厯今灌縣境與湔¶
<pb:KR2k0052_WYG_013-47b>¶
　　水合焉灌之上流有水出尤溪口又有水出白沙¶
　　口同㑹於灌經灌縣西南流者即禹所導岷江正¶
　　流自秦李冰鑿離堆引江水循灌城東注北折於¶
　　是始以東南正流為南江經離堆薄灌城而東北¶
　　注者為北江北江自寳瓶口穿三泊洞而北注者¶
　　為外江自寳瓶口直東入五斗口而東北注者為¶
　　内江蓋北江折為二江並南江而三其北行入五¶
　　陡口一支在南北二江之上故以内江别之外江¶
<pb:KR2k0052_WYG_013-48a>¶
　　北經崇寧彭縣新繁漢州界㑹綿雒諸水出金堂¶
　　峽内江東經郫縣崇寧界下過府城北至城東㑹¶
　　府城前江以趨於彭山界南江經崇慶新津東流¶
　　至彭與府江合為江口其出金堂峽者由簡資内¶
　　江富順㑹於瀘州此都江一堰之源流也至於大¶
　　渡碉雅諸水㑹於嘉定馬湖諸水㑹於敘州嘉陵¶
　　江經合州納潼涪諸水㑹於重慶黔彭諸水㑹於¶
　　涪州大都高山峻嶺無堰可作如巡撫佟鳯彩疏¶
<pb:KR2k0052_WYG_013-48b>¶
　　稱東南北三道並無新舊大堰是已獨李冰所鑿¶
　　離堆山立都江堰當岷江中流歲費工資巨萬宋¶
　　元祐間差官修築凡高下闊狹淺深以至灌漑頃¶
　　畝夫役工料及監臨官吏皆注於籍元至元元年¶
　　亷訪僉事吉當普建白用石包砌諸堰為石門以¶
　　時啓閉用鐵萬六千斤鑄為大龜貫以鐵柱而鎮¶
　　其源明初加意水利州縣與軍衛屯所共役人夫¶
　　五千竹木工料計田均軫修葺堰得不壞成化九¶
<pb:KR2k0052_WYG_013-49a>¶
　　年巡撫都御史夏塤以遠人赴役不便將郫灌二¶
　　縣雜派科差均攤得水州縣專備工料以供堰務¶
　　𢎞治九年添設按察司僉事一員專一提督都江¶
　　堰各府州水利於時灌縣知縣胡光代石冶金即¶
　　舊址甃砌為防貫以鐵錠柱三各長一丈二尺使¶
　　當湍勢石堤中貫鐵處固以油灰直長一十五丈¶
　　高一丈三尺濶五尺首濶一丈二尺用鐵三萬二¶
　　千二百餘斤洞油五百斤麻線二百斤木二千五¶
<pb:KR2k0052_WYG_013-49b>¶
　　百根各色工役計二十五萬三千二百有竒正德¶
　　間水利僉事盧翊親詣督理疏濬直抵鐵板得秦¶
　　人所書六字訣曰深淘灘低作堰大書灌瀾亭上¶
　　以昭永鍳先是毎年修築工役有不均之嘆翊乃¶
　　下令以糧三石派夫一名分八班毎八年一周而¶
　　蜀府毎年亦助青竹數萬竿委官督織竹籠裝石¶
　　資築明末獻逆之變都江堰衝決數百丈沙石填¶
　　淤大異於秦碑所云矣¶
<pb:KR2k0052_WYG_013-50a>¶
　國朝順治十六年巡撫都御史高民瞻監軍道程翊¶
　　鳯暨各文武官共捐銀二千有竒縁李冰舊制修¶
　　築淘鑿以開民利十八年巡撫佟鳯彩行令用水¶
　　州縣照種派夫毎歲委官督修康熈四十五年夏¶
　　五月霪雨人字堤三泊洞府河口俱衝決巡撫能¶
　　泰倡捐修築人字堤三十八丈又築三泊府河新¶
　　堤八十三丈時稱為太平堤云舊例派夫修堰或¶
　　照糧或照田不無畸輕畸重至雍正八年丈田事¶
<pb:KR2k0052_WYG_013-50b>¶
　　竣巡撫憲德¶
　題請用水州縣區别遲早多寡計畝均攤派銀一千¶
　　二百八十二兩二錢二分九釐毎歲徵收完解以¶
　　成都府同知為水利同知管轄其事民稱便利焉¶
　¶
　¶
　¶
　四川通志巻十三上¶
#+PROPERTY: JUAN 卷十三下
<pb:KR2k0052_WYG_013-51a>¶
　欽定四庫全書¶
　　四川通志巻十三下¶
　　蠲政¶
　　　自春秋時有施舍己責之說而兩漢因有事於蠲¶
　　　貸由唐而下或因儉嵗或因大役或因恢拓土宇¶
　　　皆有蠲政至宋乾德四年免四川夏稅及諸徵之¶
　　　半田不得耕者盡除之元明以來於蜀中無名之¶
　　　斂不急之費間亦或從蠲減至我¶
<pb:KR2k0052_WYG_013-51b>¶
　　朝厚徳深仁訖于四海川省尤疊邀¶
　異數田賦常除丁錢屢赦湛恩汪濊浹髓淪肌洵非蜀¶
　　　山峽水所得並其高深也作蠲政志¶
　皇清康熙二十五年奉¶
上諭諭户部自古帝王撫馭九有軫念民依凡鞠養生全¶
　為計甚周猶以賜復蠲租為布德行仁之要務朕嘉與¶
　海内元元共圖樂利弛徵減賦時廑於懷惟頻渙恩施¶
　俾萬姓得沾實惠念直𨽻畿輔重地天下根本寛租之¶
<pb:KR2k0052_WYG_013-52a>¶
　詔屢沛往年但順永保河四府較之畿南諸府差役倍¶
　多供億尤劇應再加軫恤又湖廣湖南福建四川貴州¶
　地方昔年為賊竊踞民遭苦累今雖獲有寧宇更宜培¶
　養以厚民生一體蠲免用昭愷澤直𨽻順永保河四府¶
　及四川貴州兩省所有康熙二十六年應徵地丁各項¶
　錢糧俱着蠲免二十五年未完錢糧亦着悉與豁除湖¶
　廣湖南福建兩省所有康熙二十六年下半年二十七¶
　年上半年地丁各項錢糧及二十五年未完錢糧亦與¶
<pb:KR2k0052_WYG_013-52b>¶
　盡行豁免爾部速行該地方官通行曉諭務使人民均¶
　被恩賞以副朕愛育蒼生至意如有不肖有司官役借¶
　端朦混及私行重徵者該督撫指名題叅從重治罪如¶
　該督撫狥隠不行糾舉或經叅奏或被告發定行一併¶
　從重治罪爾部即遵諭行特諭¶
　　　康熙三十二年奉¶
上諭諭户部朕撫馭寰宇蚤夜孜孜惟以實惠及民俾登¶
　康阜為念廣西四川貴州雲南四省俱屬邊地土壤磽¶
<pb:KR2k0052_WYG_013-53a>¶
　瘠民生艱苦與腹内舟車輻輳得以廣資生計者不同¶
　朕時切軫懷厯歲以來屢施恩恤廣西省康熙十六年¶
　通省錢糧十七年十八年民欠錢糧貴州省二十二年¶
　秋冬及二十三年春夏地丁錢糧又貴州四川二省二¶
　十五年未完及二十六年應徵錢糧雲南省二十七年¶
　以前屯地積欠錢糧俱經次第蠲豁茲念育民之道無¶
　如寛賦矧邊省地方非再沛優恤之恩則閭閻無由充¶
　裕所有康熙三十三年四省應徵地丁銀米着通行蠲¶
<pb:KR2k0052_WYG_013-53b>¶
　免仍行文該督撫徧加曉諭令人沾實澤以稱朕嘉惠¶
　遠省民生至意如有不肖有司借端朦混私自徵收者¶
　該督撫指名奏劾從重治罪爾部即遵諭行特諭¶
　　　巡撫四川提督軍務都察院右僉都御史貝和諾¶
　　題為欽奉¶
恩詔事康熙四十二年四月十八日准户部咨四川清吏¶
　　　司案呈康熙四十二年三月十八日恭逢¶
恩詔内開一恤民以免錢糧為要是以直𨽻各省錢糧屢¶
<pb:KR2k0052_WYG_013-54a>¶
　經蠲免但雲南貴州四川廣西四省俱屬極邊之地朕¶
　未經巡視數年以來又未曽蠲免錢糧宜更施恩澤這¶
　四省康熙四十三年應徵地丁各項錢糧通着蠲免該¶
　部速行文地方官員徧行曉諭務使小民得沾實惠欽¶
　此欽遵為此合咨前去遵照¶
恩詔内事理欽遵施行等因移咨到(臣/)欽此隨即行司道¶
　　　府㕔州縣土司一體欽遵¶
恩詔將康熙四十三年應徵地丁各項錢糧通行蠲免並¶
<pb:KR2k0052_WYG_013-54b>¶
　　　出示徧貼各鄉村市鎮曉諭使小民一體周知均¶
　　　沾實惠隨據闔省紳衿士民張烺張吾瑾徐仰亷¶
　　　等歡呼踴躍環聚公庭呈稱我¶
皇上洪㤙普被遠及萬方已無一夫不得其所又仰荷¶
聖慈軫念蜀省極邊小民¶
特頒恩詔將四十三年應徵地丁各項錢糧通着蠲免如¶
　　　此¶
皇仁浩蕩烺等無由報答惟有朝夕焚香頂祝願我¶
<pb:KR2k0052_WYG_013-55a>¶
聖主萬壽無疆并請代為¶
　　奏謝等語到(臣/)看得蜀省遠處極邊荷䝉¶
皇上時加軫恤今又¶
欽頒¶
恩詔將康熙四十三年應徵地丁各項錢糧蠲免(臣/)准部¶
　　　咨隨即通行一體欽遵并刋刻告示曉諭務使均¶
　　　沾實惠以仰副¶
皇上愛養元元至意兹據通省紳衿士民歡呼踴躍懇請¶
<pb:KR2k0052_WYG_013-55b>¶
　　　代為¶
　　題謝¶
聖恩等情前來理合具¶
　　題伏祈¶
皇上睿鑒施行為此謹具¶
　　奏¶
聞¶
　　　康熙四十九年十月初三日奉¶
<pb:KR2k0052_WYG_013-56a>¶
聖祖仁皇帝詔曰朕躬膺¶
天眷祇承¶
烈祖鴻庥統馭萬方子育兆庶廑懷致治宵旰靡寧幸際¶
　海宇同風邊隅嚮化遐邇中外貼然衽席之安者皆仰¶
　荷¶
天地¶
祖宗福祐之所致也方朕八齡踐阼之初¶
太皇太后問朕何欲朕對臣無他欲惟願天下治安生民¶
<pb:KR2k0052_WYG_013-56b>¶
　樂業共享太平之福而已迄今五十年矣惓惓此心未¶
　嘗一日少釋毎思民為邦本勤恤為先政在養民蠲租¶
　為急數十年以來除水旱災傷例應豁免外其直省錢¶
　糧次第通蠲一年者屢經舉行更有一年蠲及數省一¶
　省連蠲數年者前後蠲除之數據户部奏稱通共㑹計¶
　已逾萬萬朕一無所顧惜百姓足君孰與不足朝廷恩¶
　澤不施及於百姓將安施乎朕毎歲供御所需概從儉¶
　約各項奏銷浮冒亦漸次釐革外無師旅餉饋之煩内¶
<pb:KR2k0052_WYG_013-57a>¶
無工役興作之費因以厯年節省之儲蓄為頻歲渙解¶
之恩膏朕之蠲免屢行而無國計不足之慮亦恃此經¶
畫之有素也比來省方時邁已歴七省南北人民風俗¶
及日用生計靡不周知而民生所以未盡殷阜者良由¶
承平既久户口日蕃地不加増産不加益日用不給理¶
有必然朕洞矚此隠時深軫念爰不靳敷仁用甦民力¶
明年為康熙五十年思沛大恩以及吾民原欲將天下¶
錢糧一槪蠲免因衆大臣集議恐各處需用兵餉撥解¶
<pb:KR2k0052_WYG_013-57b>¶
之際兵民驛遞益致煩苦細加籌畫悉以奏聞故自明¶
年始終三年以内通免一周俾遠近均沾德澤直𨽻奉¶
天浙江福建廣東廣西四川雲南貴州各巡撫及府尹¶
所屬除漕項錢糧外康熙五十年應徵地畝銀共七百¶
二十二萬六千一百兩有竒應徵人丁銀共一百一十¶
五萬一千兩有竒俱着察明全免並厯年舊欠共一百¶
一十八萬五千四百兩有竒俱着免徵其五十一年五¶
十二年應蠲省分至期候㫖遵行民間舊欠旣經豁免¶
<pb:KR2k0052_WYG_013-58a>¶
　嗣後毎年額徵錢糧務如數全完倘完不及額或别有¶
　虧空託稱民欠則負國甚矣即責令督撫以下官員償¶
　補仍從重治罪夫地方大吏以及監司守令皆與吾民¶
　誼均休戚者也誠克體朕孶孶保赤之懷實心愛養力¶
　杜侵牟朘削則閭閻咸得衣食滋殖無有失所而為官¶
　吏者亦身名俱泰豈非昇平樂利之盛事歟爾部移文¶
　各督撫諭㫖到日即刋刻頒布遍示窮簷令咸知悉特¶
　諭¶
<pb:KR2k0052_WYG_013-58b>¶
　　　巡撫四川提督軍務都察院右僉都御史憲德為¶
　　　仰沐¶
皇恩懇請代陳樂輸報効事今歲川省辦理西藏烏䝉¶
　　　各路軍糈俱先動用附近州縣倉榖碾運至秋收¶
　　　動用軍需銀兩買補還倉經(臣/)¶
　　題明部議允准除辦米州縣已自倉領榖碾運者現¶
　　　在發銀催令買補外有成都府屬之崇慶州原於¶
　　　碾辦之時傳令里民領穀碾辦據各里民詞稱各¶
<pb:KR2k0052_WYG_013-59a>¶
　　　家俱有現食餘米可應軍務若現領榖碾辦恐致¶
　　　遲悞不若先將各家現有之餘米攢凑應付其榖¶
　　　石暫貯在倉俟用着取領等情申報前來(臣/)隨檄¶
　　　令百姓照數領榖官吏無得遲累侵扣去後兹據¶
　　　成都府知府王&KR1397;詳稱委署知州田廷錫申報崇¶
　　　慶州紳衿士民舉人李青霔等詞稱崇慶州僻處¶
　　　川西兵燹凋殘地土榛蕪我¶
　　朝定鼎之後沐¶
<pb:KR2k0052_WYG_013-59b>¶
聖祖仁皇帝加意撫綏以故田地日闢户口日増兼鼓士¶
　　　氣右文重學家興禮讓人爭奉公六十餘年深仁¶
　　　厚澤已淪肌而浹髓矣今¶
皇上自繼統以來厲精圖治念切民生故五星照連珠之¶
　　　休日月&KR0183;合璧之象雨順風調年登大有此普天¶
　　　之同慶而為亘古所未有也偶有小醜釁起西域¶
　　　更遇狂悖騷動南川致廑¶
睿慮以勞我六師崇慶州先後共計攢凑過軍需米一千¶
<pb:KR2k0052_WYG_013-60a>¶
　　　五百石屢奉諭令里甲花户人等赴倉領榖竊思¶
　　　攘外所以安内除冦所以寧民今大兵之遠渉無¶
　　　非為小民身家計為民者正欲捐輸代辦稍効涓¶
　　　滴何忍以出過升斗之米而領倉榖以計償乎幸¶
　　　沐¶
皇恩恒獲有年之慶婦子食用尙不需此矧倉榖所儲莫非¶
皇恩之廣大為百姓備凶荒今値豐衣足食之日乞念下¶
　　　民之樂輸畱此榖石永為崇慶州之厚資等情疊¶
<pb:KR2k0052_WYG_013-60b>¶
　　　次聨名具呈不已(臣/)伏查西藏烏䝉等處辦運軍¶
　　　需我¶
皇上以軫念民生不忍絲毫累及民間故暫動倉榖碾運¶
　　　秋成發帑買補抵還正項¶
隆恩至渥矣今崇民以己資代辦已經三次榖數至三千¶
　　　餘石及催令赴倉償還乃紳衿士庶各稱情願捐¶
　　　輸異口同聲固由時和年豐家給人足實我¶
聖天子仁育義正之休無遠弗届敎養安全故百姓急公¶
<pb:KR2k0052_WYG_013-61a>¶
　　　樂義如斯也(臣/)不敢壅於¶
上聞據實陳¶
　　奏伏乞¶
皇上睿鑒俯允施行為此謹¶
　　奏雍正六年十一月十六日奏十二月十八日奉¶
㫖據巡撫憲德奏稱崇慶州紳衿士民將各家現有之¶
　餘米凑運軍需及諭令領回榖石僉稱叨沐¶
皇恩豐衣足食情願樂輸留此榖石永為崇慶州之厚¶
<pb:KR2k0052_WYG_013-61b>¶
　資等語該州紳衿士民尚義急公情詞肫摯此皆¶
聖祖仁皇帝六十餘年深仁厚澤浹髓淪肌是以風俗¶
　淳厚人心感戴朕心甚為慰慶著將崇慶州雍正七¶
　年額徵錢糧全行蠲免以示格外加恩良善之至意¶
　該部知道¶
　　　巡撫四川提督軍務都察院右僉都御史憲德¶
　　　為仰沐¶
皇恩懇請代陳樂輸報効事雍正七年六月十六日准¶
<pb:KR2k0052_WYG_013-62a>¶
　　　户部咨四川清吏司案呈户科抄出四川巡撫憲¶
　　　德題前事雍正七年二月初五日¶
　　題三月初三日奉¶
㫖該部知道餘著議奏欽此欽遵於三月初四日抄出¶
　　　到部該(臣/)等查得四川巡撫憲德疏稱崇慶州屬¶
　　　士民公捐米石上佐軍需經(臣/)具奏仰荷¶
皇上深仁下逮將崇慶州雍正七年額徵錢糧全行蠲免(臣/)¶
　　　接准部咨差成都府知府王&KR1397;親詣崇慶州徧加¶
<pb:KR2k0052_WYG_013-62b>¶
　　　宣諭務使蔀屋茅簷咸聞¶
俞㫖窮鄉僻壤共沐¶
恩光兹據署布政司事建昌道叅議劉應鼎詳據成都¶
　　　府知府王&KR1397;詳稱據該州紳衿士民葉榮賢等感¶
　　　激¶
天恩懇請代¶
　　謝復以蠲租益下為¶
　盛世之隆施而惟正是供實下民之常分當此軍糈孔¶
<pb:KR2k0052_WYG_013-63a>¶
　　　亟民累全無若論衆姓之公捐尙不足抵當年之¶
　　　私派今州屬錢糧七千餘兩照册全蠲為數不為¶
　　　不多受之已為過分至於自首田畝於雍正五年¶
　　　分已納之糧前䝉¶
聖恩准抵作雍正七年徵收之數此項田畝旣䝉赦其從¶
　　　前隠匿之罪何敢復邀免本年應納之糧所有雍¶
　　　正五年分已徵在官者情願仍於本年抵銷其丈¶
　　　量未畢者情願亦於本年一體輸納等情理合恭¶
<pb:KR2k0052_WYG_013-63b>¶
　　　疏代¶
　　題等因具¶
　　題前來查川省隠匿田地雍正五年五月十五日欽¶
　　　奉¶
上諭特沛寛大之隆恩准自行首出將從前欺隠之罪悉¶
　　　從寛免定限一年令其首報統於雍正七年入額¶
　　　徵解(臣/)部欽遵行文去後該撫憲德以川省之田¶
　　　地欺隠太甚將本年首報之户業已¶
<pb:KR2k0052_WYG_013-64a>¶
　　題准於雍正五年徵收則續行首報之糧應請一例¶
　　　於雍正五年起徵(臣/)部議覆以後報田糧在已經¶
　　　奉到¶
恩㫖之後令該撫謹遵¶
諭㫖統俟於雍正七年入額徵解但在一年内自首者悉¶
　　　遵¶
恩㫖奉行等因奉¶
㫖依議欽遵行文在案嗣據該撫憲徳以奉到¶
<pb:KR2k0052_WYG_013-64b>¶
恩㫖之後凡各屬已徵自首田糧若給發各州縣轉發納¶
　　　户誠恐里户繁多糧銀細碎反有胥役乘機侵蝕¶
　　　之弊¶
　　題請畱抵雍正七年之額徵(臣/)部議覆准其畱抵奉¶
㫖依議欽遵亦行文在案今該撫憲德疏稱崇慶州紳¶
　　　衿士民葉榮賢等感激¶
皇上蠲免額賦之¶
鴻恩情願即將雍正五年自首田地已徵在官之糧仍於¶
<pb:KR2k0052_WYG_013-65a>¶
　　　本年抵銷丈量未畢者亦情願於本年一體輸納¶
　　　據情代¶
　　題等語在百姓感激輸將實出於至誠然我¶
皇上之仁恩浩蕩槩寛從前隠匿之罪令其自首統於七¶
　　　年入額徵解復因崇慶州供墊軍糈將一州七年¶
　　　額課全行蠲免正所以加惠元元使其共沐¶
恩波之意也今若照該撫憲德所請將雍正五年田地已¶
　　　徵在官之糧仍於本年抵銷丈量未畢者亦於本¶
<pb:KR2k0052_WYG_013-65b>¶
　　　年一體輸納與從前畱抵新糧之¶
恩㫖似不相符合應令該撫憲德將雍正五年已徵之糧¶
　　　畱抵庚戍年正課其丈量未畢者亦統俟庚戍年¶
　　　輸納俾得均沾實惠以仰副我¶
聖天子澤沛重申之至意俟丈量事竣之日將地畝科則¶
　　　應徵數目分晰造具清册送部查核可也等因於¶
　　　雍正七年四月十九日¶
　　題本月二十一日奉¶
<pb:KR2k0052_WYG_013-66a>¶
㫖依議¶
　　　巡撫四川提督軍務都察院右僉都御史憲德為¶
聖人恩澤溥博如天等事瀘州里民王在廷等先經具呈樂¶
　　　輸軍需米石一案(臣/)將未經允其所請緣由據實¶
　　　陳奏仰荷¶
皇仁廣被即著照崇慶州之例將瀘州雍正七年額徵錢¶
　　　糧全行豁免(臣/)接准部咨隨即差成都府理事同¶
　　　知德爾格前詣瀘州廣行宣布並令該地方官親¶
<pb:KR2k0052_WYG_013-66b>¶
　　　歴四境遍加曉諭務使窮鄉僻壤共曉¶
恩綸咸沾實惠兹據該布政使趙𢎞恩詳准永寧道劉嵩¶
　　　齡移據代辦瀘州合江縣江聨輝詳據本州紳衿¶
　　　士庶余遐福等呈稱竊惟萬方惟正之供乃¶
　　國家之大計九土輸將之職為臣庶之常經福等咸¶
　　　願公捐軍米不敢支領倉儲農有餘夫正可以輓¶
　　　輸自効民多餘力何曽以負戴為勞論小民之報¶
　　　効猶未竭夫涓埃乃¶
<pb:KR2k0052_WYG_013-67a>¶
皇上之恩膏更莫窺其高厚寸絲斗粟悉酬婦子之勤¶
　　　勞蠲税除租咸荷¶
君王之申錫從此千家澤潤萬姓春生矣聞崇慶州士¶
　　　庶以¶
恩免錢糧情願將雍正五年自首已徵在官寛至雍正¶
　　　七年起科之糧仍於本年扺銷並現年自首尚未¶
　　　查丈定數之糧一體輸納公懇在案福等亦照崇¶
　　　慶州民之請情願一體完納等情理合恭疏代¶
<pb:KR2k0052_WYG_013-67b>¶
　　題伏祈¶
皇上睿鑒施行為此謹¶
　　奏雍正七年四月二十六日題六月初一日奉¶
㫖崇慶州已徴之糧留抵庚戌年正課其丈量未畢¶
　者亦俟庚戍年輸納已有㫖了這所請瀘屬願輸錢¶
　糧着照崇慶州之例行該部知道¶
　　　巡撫四川提督軍務都察院右僉都御史憲德¶
　　題為恭謝¶
<pb:KR2k0052_WYG_013-68a>¶
天恩仰懇¶
　題達事雍正七年閏七月十三日准户部咨為欽奉¶
上諭事陜西清吏司案呈内閣抄出奉¶
上諭朕愛養黎元遐邇一體而邊逺之地小民家計不¶
　及近省尤朕心之所繫念數年以來甘肅四川雲南¶
　貴州廣西五省有用兵西藏及剿撫苗蠻等事其一¶
　應軍需皆動用公帑備辦秋毫不𣲖及於民間而糧¶
　餉轉輸亦有資於民力今藏地苗疆俱已寧謐朕心¶
<pb:KR2k0052_WYG_013-68b>¶
　嘉慰特沛恩膏着將庚戍年甘肅額徵地丁銀二十¶
　七萬七千六百兩零四川額徵地丁銀三十一萬六¶
　千三百兩零雲南額徵地丁銀一十四萬一千六百¶
　兩零貴州額徵地丁銀七萬四千二百兩零廣西額¶
　徵地丁銀三十五萬三千九百兩零悉行蠲免其西¶
　安各屬地方近日亦有預備軍需之事朕心軫念着¶
　將庚戌年額徵錢糧蠲免十分之三共計銀四十七¶
　萬九千九百兩零此六省督撫大吏宜仰體朕心轉¶
<pb:KR2k0052_WYG_013-69a>¶
飭所屬有司敬謹奉行務使閭閻均沾實惠如有奉¶
行不力被不肖有司暗飽私囊或被奸胥土棍强紳¶
劣衿包攬侵蝕者朕必訪聞得知將通省大小官員¶
分别從重治罪至於國家設官本以理民官有恤下¶
之責民有奉上之義若設官而不為計及養亷之資¶
則有司之賢者將窘迫而莫能支不肖者又將横取¶
而無所檢束矣是以酌定錢糧耗羡均給各官養亷¶
之法此揆情度理上下相安之道但思加恩百姓豁¶
<pb:KR2k0052_WYG_013-69b>¶
免正賦若將耗羡一併蠲除是民雖邀格外之恩而¶
官轉有拮据之苦上司或因此稍有寛假則必致巧¶
取苛索於民流弊種種轉多於耗羡之數於吏治民¶
生均無禆益常見庸劣之地方官每以蠲免錢糧為¶
不便於己心懐悵怏即此意也着於庚戍年為始凡¶
遇特恩蠲免錢糧者其耗羡仍舊輸納諒必民所樂¶
從若因水旱蠲免者不得徵收耗羡將此永著為例¶
欽此欽遵於雍正七年六月十二日抄出到部相應¶
<pb:KR2k0052_WYG_013-70a>¶
　　　行文甘肅四川雲南貴州廣西西安各省督撫遵¶
　　　奉¶
上諭事理應將庚戍年甘肅四川雲南貴州廣西五省額¶
　　　徵地丁銀兩悉行蠲免西安蠲免十分之三部文¶
　　　到日地方官着即徧為曉諭務使小民均沾實惠¶
　　　如有奉行不力及借端勒索侵蝕情弊該督撫即¶
　　　行指名題叅從重治罪仍將蠲免過銀兩細數造¶
　　　册報部至耗羡銀兩仍舊照常徵收將各州縣衞¶
<pb:KR2k0052_WYG_013-70b>¶
　　　所徵收過耗羡銀兩數目於歲㡳造册送部查核¶
　　　並知照直𨽻等省及順天奉天二府自庚戌年為¶
　　　始凡遇¶
特恩蠲免錢糧之處其耗羨仍舊輸納若因水旱蠲免者¶
　　　不得徵收耗羨永為定例遵行可也為此合咨前¶
　　　去查照¶
上諭内事理欽遵施行等因移咨到(臣/)欽此當即出示¶
　　　曉諭時因秋闈已近各屬紳士雲集省城隨率同¶
<pb:KR2k0052_WYG_013-71a>¶
　　　在城文武官弁紳衿士庶軍民人等望¶
　闕叩謝¶
皇恩訖萬姓歡呼踴躍又行布政司刋刻告示轉發各¶
　　　府州縣衞所徧行曉諭務使窮鄉僻壤咸聞¶
俞㫖共沐¶
皇仁去後兹於雍正七年八月初三日據四川闔省紳¶
　　　士宋瑋董新策張晉生葛秉敬等呈前事内稱¶
　　　竊念蜀省介在天末¶
<pb:KR2k0052_WYG_013-71b>¶
聖朝屢沛¶
恩膏敎養百年生成萬彚欽惟我¶
皇上臨御以來眷顧時切凡兹命官取士重農恤兵以¶
　　　及田賦之均平蠻荒之綏靖無不上闗¶
睿慮措置得宜猶復¶
軫念民依蠲租來歲俾凡六省之衆均沾一體之仁似¶
　　　此正供原屬定分况比戸催科不擾樂享太平¶
　　　且連年水旱無憂豐登大有今荷¶
<pb:KR2k0052_WYG_013-72a>¶
皇恩浩蕩¶
天語周詳免此數十萬之金錢恤我億兆人之家室十¶
　　　行¶
詔下四野歡騰從此千斯倉萬斯箱俱屬¶
皇仁之優渥耕而食鑿而飲彌知¶
帝力之高深白叟黄童共慶三生有幸深山窮谷齊呼¶
萬壽無疆瑋等安棲&KR0373;畝榮列衣冠夙受豢養之¶
恩難効涓埃之報同邀¶
<pb:KR2k0052_WYG_013-72b>¶
　異數敬展餘誠感激有心頌揚莫罄懇乞俯順輿情¶
　　　代¶
　　題稱¶
　　謝等情到(臣/)欽惟我¶
皇上¶
　　治洽堯封¶
　　恩周禹甸¶
　　深仁布濩宣阜財解慍之風¶
<pb:KR2k0052_WYG_013-73a>¶
　　至德覃施𢎞擊壤歌衢之化¶
　　祈年祈榖時時陳七月之詩¶
　　賜半賜全歲歲下三年之詔固已&KR1367;穗有十千之積¶
　　　倉箱畱三九之餘矣乃猶以綏安西藏剿撫苗蠻¶
　　　雖諸路軍需無不動支¶
　　國帑而計程輓運猶或勞我農人在羣情固樂於輸¶
　　　將惟¶
睿慮常勤於撫字民若曰衣食足矣幸無煩宵旰之憂¶
<pb:KR2k0052_WYG_013-73b>¶
　　　勞¶
君若曰物力艱哉宜重恤閭閻之疾苦蓄於國何如蓄¶
　　　於野庶木金不患其穰饑富在官無寧富在民使¶
　　　菽粟恒多於水火爰申¶
天語用飭地官弛各省之催科免來年之租稅¶
紫綸飛下¶
恩流邊鄙千村¶
丹詔傳來¶
<pb:KR2k0052_WYG_013-74a>¶
澤沛西南半壁伏念惟蜀省之民安物阜全仰荷¶
天庥而比年之開墾頻増幸無遺地利兹復供輸不事厖¶
　　　無夜吠之驚兼之地丁全除吏絶朝呼之擾崇瀘¶
　　　多委積一年有再見之¶
絲綸巴蜀遍桑麻九郡沐同時之¶
膏雨兵既吉凶有備歡呼於韜弓戢矢之餘民復樂利頻¶
　　　仍含鼓於鑿井耕田之下擬蜀山之聳峙難齊¶
帝德巍巍極峽水之汪洋莫並¶
<pb:KR2k0052_WYG_013-74b>¶
皇恩蕩蕩(臣/)仰體¶
聖明之博愛宣布惟周欽承¶
　　利濟之寛仁奉行是力戒飭健胥猾吏毋滋中飽分¶
　　　肥務使¶
　　湛露均沾咸拜雨粟雨金之賜¶
　　陽春徧至共賡如雲如日之謡兹據闔省紳士里民¶
　　　呈請前來理合恭疏代¶
　　題伏祈¶
<pb:KR2k0052_WYG_013-75a>¶
皇上睿鑒施行為此具本謹具奏¶
聞¶
　　　巡撫四川提督軍務都察院右僉都御史憲德為¶
　　　備陳下情等事雍正九年五月初六日准户部咨¶
　　　四川清吏司案呈尸科抄出四川巡撫憲德題前¶
　　　事雍正八年十一月二十四日題九年正月二十¶
　　　五日奉¶
㫖該部議奏欽此欽遵於本月二十六日抄出到部該¶
<pb:KR2k0052_WYG_013-75b>¶
　　　(臣/)等查得四川巡撫憲德疏稱川省雍正八年額¶
　　　徵地丁錢糧欽奉¶
恩㫖著蠲免除巴裡二塘供給喇嘛衣單土司蠻兵頭人¶
　　　口糧仍按數扣收外明正土司堅叅逹結並所屬¶
　　　土司雍正八年應納貢馬折價並雜糧折徵共銀¶
　　　一百九十八兩四錢沈邊長官司應納雜糧折徵¶
　　　銀五十兩冷邊長官司應納雜糧折徵銀四十兩¶
　　　口外新附土司五十四處應納馬牛青稞等項折¶
<pb:KR2k0052_WYG_013-76a>¶
　　　徵銀三千八百三十五兩四錢五分查各土司雖¶
　　　屬邊隅久𨽻版圖而各所屬頭目番民趨事赴公¶
　　　與内地無異厯年軍需糧餉該管番民俱各出力¶
　　　輓運並無遲悞可否與内地人民同沾¶
　愷澤以示柔遠之至意口外五十四處土司已奉免四¶
　　　年帶徵之項而本年應納錢糧應否一併邀免理¶
　　　合具¶
　　題等因前來查川省雍正八年額徵地丁錢糧並新¶
<pb:KR2k0052_WYG_013-76b>¶
　　　附五十四處土司帶徵之項俱奉¶
㫖蠲免在案今該撫既稱明正沈邊冷邊等各土司并¶
　　　新附土司五十四處雍正八年應納各項銀兩俱¶
　　　請與川民一體蠲免等語相應請¶
㫖應否准其得與川民一體蠲免同沾¶
恩膏¶
洪恩出自¶
聖裁至於巴裡二塘供給喇嘛等衣單口糧應令該撫憲¶
<pb:KR2k0052_WYG_013-77a>¶
　　　德按數扣收可也等因雍正九年三月十六日¶
　　題本月二十日奉¶
㫖各土司應納銀兩着與川民一體蠲免餘依議¶
　¶
　¶
　¶
　¶
　¶
<pb:KR2k0052_WYG_013-77b>¶
　¶
　¶
　¶
　¶
　¶
　¶
　¶
　　四川通志巻十三下¶
