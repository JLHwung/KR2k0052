# -*- mode: mandoku-view; -*-
#+TITLE: 四川通志
#+DATE: 2015-08-24 22:42:50.869147
#+PROPERTY: ID KR2k0052
#+PROPERTY: BASEEDITION WYG    
#+PROPERTY: JUAN 卷二十五
<pb:KR2k0052_WYG_025-1a>¶
欽定四庫全書¶
　四川通志卷二十五¶
　山川¶
　直𨽻嘉定州(雍正十二/年陞為府)¶
　　高幖山(在州城内巋然高峙萬象在前舊有層樓/江山千里一目可盡一名高望又名萬景)¶
　　(山宋時建有萬景樓今圮范成大詩若為喚得涪/翁起題作西南第一樓左為龍頭山右為玉鳳山)¶
　　九頂山(在州東隔江山有九峯曰集鳳棲鸞靈寶/就日丹霞祝融擁翠望雲兊說下有凌雲)¶
　　(寺唐開元間僧海通者於瀆江沬水濛水三江之/會悍流怒浪之濱鑿山為彌勒大像高踰三百六)¶
<pb:KR2k0052_WYG_025-1b>¶
　　(十尺建七層閣以覆之咸通十年南詔蠻陷犍為/掠陵榮二州既而大集於凌雲寺與嘉州對岸州)¶
　　(刺史楊志等遣兵拒之蠻潛出竒兵自東津濟夹/擊官軍潰遂陷嘉州又名凌雲山宋蘇軾詩生不)¶
　　(願封萬戸侯亦不願識韓荆州但願身為漢嘉守/載酒時作凌雲遊又蘇轍詩巉巉九頂峯可愛不)¶
　　(可住其右為東山一名聖/岡山屏列江上一名榜山)九龍山(在州東北東山/之右臨江距州)¶
　　(四里石壁舊刻九龍/形有龍泓水出焉)烏尤山(在州東五里一名烏/龍又名青衣寰宇記)¶
　　(青衣山在平羌縣南四十里導江沬水平羌水㑹/流於山下方輿勝覽烏尤山在九頂之左舊名離)¶
　　(堆突然於水中如犀牛狀一名烏牛山山谷始謂/之烏尤俗仍謂之烏牛明初明玉珍據重慶元將)¶
　　(旺扎勒圖將攻之屯嘉定之大佛寺明/玉珍遣兵刼烏牛山砦擣嘉定是也)三龜山(在州/東十)¶
<pb:KR2k0052_WYG_025-2a>¶
　　(里東山之右以形似名分上中下與龍泓近中龜/山腹空洞風薄之有聲宋徳祐初元將汪徳臣攻)¶
　　(嘉定守將昝萬壽戰敗籍境内三龜九頂諸城以/降明一統志三龜山在州治東其形似龜而首亦)¶
　　(其當中一龜循其趾/而上彎環有九洞)石犀山(在州東十五里/有巨石如犀狀)馬落¶
　　山(在州東十里青泉舖南三里為尖山/其形高銳亦名東尖與西尖對峙)協氣山(在/州)¶
　　(東二十里俗名歇氣以山勢高峻必歇/息而後可登走麻坪路達井研尤捷)馬鞍山(在/州)¶
　　(東南七里烏尢之左望之若馬鞍/然山有古柏倒生石罅中最竒)紅巖山(在州東/南十五)¶
　　(里馬鞍之下接犍為/縣界山色正赤産鹽)金燈山(在州西南五里方輿/勝覽即至樂山其趾)¶
　　(有淵每嵗人日郡守於此修油卜故事謂以油灑/水面觀其文驗一嵗之豐歉宋王樸居此淵今塞)¶
<pb:KR2k0052_WYG_025-2b>¶
　　印臺山(在州西五里/亦名五臺山)石像山(在州西二里有石鐫/彌勒如凌雲像而小)¶
　　(或謂初作此以/為大佛之式)揚雄山(在州西一里方輿勝覽在/府治西有洞深邃子雲隱)¶
　　(居於此又有海棠山上/多植海棠為宴賞之地)茶山(在州西五里與水城/相望勢長而平如案)¶
　　(舊産茶今無相/近為洛都山)梨花山(在州西七里方輿勝覽過/西津橋五里舊有梨花寒)¶
　　(疾者食之/即愈今無)尖山(在州西十五里與東/尖對峙雅水流其下)蘇稽山(在州/西二)¶
　　(十里過尖山渡相傳因/蘇東坡稽古於此故名)玉屏山(在州西三十里壁/立如屏高可百丈)¶
　　(下為鹽泉鎮/沫水經焉)五峯山(在州西四十里五峯突兀/與綏山對峙又名五高山)白¶
　　佛山(在州西北六里有石龕鐫三像/自成白色刮去旋復本色因名)水兊山(在州/北一)¶
<pb:KR2k0052_WYG_025-3a>¶
　　(里一名/聖水山)白崖山(在州北十里上有清/風白雲朝露三洞)四峯山(在州/東十)¶
　　(里山如連珠者四極髙其第三峯之腰有洞外石/筍三高數丈洞下有清泉嵗旱不涸黙齋居士曾)¶
　　(隱此以/自樂)官帽山(在州西十里/以形似名)雲頭山(在州北二十/里俗謂之石)¶
　　(牛山竹/溪出此)錦江山(在州北三十里錦江經其下因名/唐李白題詩其上宋黄庭堅作亭)¶
　　(名曰太/白亭)三峽山(在錦江山北上峽曰犁頭中曰背/峩下曰平羌杜甫詩外江三峽且)¶
　　(相接/即此)卓望山(在州東北三十里/相傳卓王孫葬此)熊耳山(在州北元/和志在平)¶
　　(羌縣東北/三十一里)方響洞(在州儒學東百步許水從洞出/甃為大井聲若環珮鏘然有韻)¶
　　(俗名丁當水黄山谷改名有詩我/為更名方響洞信知山水有清音)穿洞(在州西四/里官道傍)¶
<pb:KR2k0052_WYG_025-3b>¶
　　(大洞曲轉又一小洞/穿透容光若石牖然)朝霞洞(在州南宋程公望於/此注易東坡常攜二)¶
　　(子過/此)郭璞巖(在烏尤山右郭璞於此注爾雅蘇/轍詩區區辨魚蟲爾雅細分縷)爛¶
　　柯洞(在州北江岩上東坡大書爛柯岩洞四字有/詩云但得身閒便是仙眼前黒白漫紛然請)¶
　　(君試向岩中坐一/日真如五百年)治易洞(在九頂山後宋/郡守吳祕有鉊)白雲洞¶
　　(在州西/八十里)清風洞(相連白/雲洞)大江(在州東自眉州青神/縣流入州界二十里)¶
　　(合竹溪又五里至城東會陽江又七十里入犍為/縣界寰宇記南安縣治青衣江會有名灘二曰雷)¶
　　(垣曰鹽溉李冰所平也水經注江水自武陽又東/南經南安縣西有熊耳峽漢河平中山頽地震江)¶
　　(水逆流懸溉有灘名壘抵亦曰鹽溉縣治青衣江/㑹襟帶二水又東南至僰道唐咸通十年南詔陷)¶
<pb:KR2k0052_WYG_025-4a>¶
　　(犍為薄嘉州刺史楊志與蠻夾江而軍蠻陰自上/游濟背擊王師志走嘉州遂陷江蓋州之襟要也)¶
　　(寰宇記導江水在平羌縣西二十步又曰大江一/名汶江又名通江自平羌流入龍游縣界舊志岷)¶
　　(江流繞烏尤下為三江會/流處中有洲曰黒水尾)竹溪(在州北三里環溪/多竹故名俗名祝)¶
　　(公溪源出雲頭山瀑聲撼兩崖間如雷下瀦為龍/潭流入山谷凡九折而始東入江故上流名九溪)¶
　　青衣水(在州西自夾江縣流入合大渡水入江漢/志青衣縣有大渡水東至南安入渽水水)¶
　　(經注南安縣有濛水即大渡水也水發濛漢東南/流與涐水合又東入江元和志龍游縣有青衣水)¶
　　(經縣南去縣三里寰宇記青衣水濯衣即青故名/又曰青衣津在平羌縣南去縣四十里方輿勝覽)¶
　　(青衣水出蘆山徼外東南流經嚴道洪雅夾江至/龍游與岷江合曰青衣以縣名一曰䝉水以山名)¶
<pb:KR2k0052_WYG_025-4b>¶
　　(一曰大渡以溪名又曰雅州以州名舊志青衣水/源出六畨經靈關至雅州飛仙關與卭崍水合行)¶
　　(五里與周公水合又百里與花溪水合經夾江下/九盤至雙湖距州十五里與沬水合抵九峯山下)¶
　　(會大/江)蘇溪(在州西二十里自峩眉縣麄石溪來至/七孔山下與符文水合俗名馬跳溪又)¶
　　(至尖山入青衣水舊志/云溪以蘇名重東坡也)大渡河(在州西南自峩眉/縣流入合青衣水)¶
　　(入江漢志汶江道有渽水南至南安入江水經注/謂之涐水寰宇記龍游縣有沫水自陽山縣流入)¶
　　(即此方輿勝覽府有陽江蜀南方之水所交會明/一統志陽江在州治西一名沫水又名涐水舊志)¶
　　(陽江即大渡河至州西南合青衣水又東北流十/五里至州東南合岷江又云沫水在州西按水經)¶
　　(發源於廣柔西南徼外由鐵豹嶺經漢源中鎮銅/山茶土邁東而下為金銀三漕至雙湖與青衣水)¶
<pb:KR2k0052_WYG_025-5a>¶
　　(合同會/於江)臨江溪(在州西南四十里即羅目江發/源二峩山自峩眉縣流入陽江)泥¶
　　溪(在州東五里源出仁壽縣山中東南/流經中巖山後至小萬渡入大江)麻坪河(在/州)¶
　　(東北四十里源出金銀岡/至五塊石千佛崖入泥溪)三溪(源出平羌峽/口鱔魚洞)張公¶
　　溪(源出平羌山谷中至/跳蹬子入於泥溪)石堂溪(在州東一里源出/溪泉流入明月湖)¶
　　(内復入流花橋合導江方/輿勝覽明月湖在州東)大西湖(在州瞻峩門外/與大江隔一隄)¶
　　(環繞皆山大二十畝水平如鏡可以泛舟/其西又有小西湖大僅前湖三分之一)浣龍池¶
　　(在州東三十里保平鄉圍六百餘丈/灌田數百畝又有天生泉旱禱立應)半月池(即學/前泮)¶
　　(池有泉/不涸)洗墨池(在凌雲寺後/東坡所鑿)東卦井(在州東相傳/郭璞所鑿)¶
<pb:KR2k0052_WYG_025-5b>¶
　　聖水井(在州北竹溪岸上/嵗旱禱雨輒應)東巖泉(在州東泉宜釀/酒東坡詩一時)¶
　　(付與東/巖酒)¶
　　峩眉縣¶
　　十里山(在縣東南路經山/腰迤邐十里故名)羅䝉山(在縣南三十里/寰宇記在羅目)¶
　　(舊縣北三里/俗名羅目山)隴寧山(在縣南七十里寰宇記在羅/目縣東南七里僊人宿山圖)¶
　　(採藥於此服之羽/化又名隴定山)銅山(在縣南一/百里産銅)峩眉山(在縣西/南博物)¶
　　(記南安縣西百里有牙門山即此蜀都賦抗峩眉/之重阻華陽國志山在南安縣南去縣八十里水)¶
　　(經注平江經峩眉山去成都千里然秋日清澄望/見兩山相峙如峩眉焉隋志峩眉縣有峩眉山唐)¶
<pb:KR2k0052_WYG_025-6a>¶
　　(十道志劎南道名山有峩眉元和志峩眉大山在/縣西七里兩山相對如峩眉然此山有洞天石室)¶
　　(髙七十六里又中峩山在縣東南二十里有古穴/初纔容人行數里漸寛有鍾乳穴穴有蝙蝠其大)¶
　　(如筐又有小峩山在綏山縣南六里寰宇記峩山/張華以為牙門山之外又有小峩眉又曰小峩山)¶
　　(在羅目縣南十里峩眉之亞者宋趙抃詩蜀山天/下竒三峩壓岷右方輿勝覽大峩山在縣西南一)¶
　　(百里周千里有石龕一百十二大洞十二小洞二/十八南北有臺又中峩山在縣南二十里一名覆)¶
　　(蓬山又名綏山上有葛仙洞又小峩山在縣南三/十里一名鏵刃山上有季仙洞與中峩大峩相連)¶
　　(是為三峩又曰峩眉山有日月峯伏羲女媧鬼谷/諸洞舊志大峩山在縣西南五十里髙一百二十)¶
　　(里二峩山在縣南三十里髙減大峩之半三峩山/在縣東南三十里髙又減二峩之半范成大峩眉)¶
<pb:KR2k0052_WYG_025-6b>¶
　　(紀行自縣出西門登山過慈福普安二院白水莊/蜀村店十二里至龍神堂小憩華巖院過青竹橋)¶
　　(峩眉新觀至中峯院院有普賢閣回環數十峯繞/之背倚白崖峯右傍最髙峻者曰呼應峯茂真尊)¶
　　(者與孫思邈相呼應於此出院過樟木牛心二嶺/及牛心院至雙溪橋自是登危磴過菩薩閣當道)¶
　　(榜曰天下大峩山遂至白水普賢寺自縣至此皆/峻阪四十餘里然始是峯頂之山脚耳自此至峯)¶
　　(頂光相寺其髙六十里大約去平地不下百里絶/無溪磴斫木作長梯釘巖壁間緣之而上意天下)¶
　　(登山險峻無踰此者自白水寺登㸃心山過茅亭/嘴石子殿大小深坑駱駝嶺簇店又過峯門羅漢)¶
　　(殿大小扶舁錯喜歡木皮里猢猻梯雷洞坪又過/新殿八十四盤自娑羅坪過思佛亭軟草坪洗脚)¶
　　(溪至峯頂光相寺板屋數十間初登山衣暑綌漸/髙漸寒至峯頂則挾纊擁爐有泉煮米不成飯俱)¶
<pb:KR2k0052_WYG_025-7a>¶
　　(碎如砂粒蓋萬古冰霜之汁也又登天仙橋至光/明巖有小殿以木皮蓋之易以瓦為霜雪所薄一)¶
　　(年輒碎云輿地紀勝自縣勝峯門出歴石魚橋山/門路黑水白水莊彼岸橋天公龍神堂妙峯閣亂)¶
　　(石溪遊仙橋華巖橋在寶巖兩峯之間居山之前/峯又五里至中峯寺後改乾明寺前後有八峯環)¶
　　(之又五里至延福寺有孫思邈故宅青蓮蓬白雲/峽最為寺中之勝又十里至普賢寺又上至華藏)¶
　　(寺光相寺山徑如線者六十里舊志自縣南門外/勝峯橋前真境樓聖積寺踰普菴橋前龍神堂歴)¶
　　(凉風橋解脫橋上解脫坡至華嚴寺蜀獻王改歸/雲寺由華嚴西上為槽木坪為五十三步有馬鞍)¶
　　(山響水橋大峩石下有玉液泉泉西為呼應臺又/上至中峯寺獻王改集雲寺前為三望橋三望坡)¶
　　(下坡即雙峽雙溪橋度橋而南泝流三里許為牛/心寺獻王改卧雲寺左孫仙洞右羅漢洞由橋上)¶
<pb:KR2k0052_WYG_025-7b>¶
　　(有象牙坡白龍洞四會亭自亭西上至白水寺又/上至頂心坡有回龍山南為小雲大雲二壑舊名)¶
　　(大小深坑有長老坪鷲殿自殿又上九嶺為蛇倒/退猢猻梯錯喜歡木皮殿梅子坡雷洞坪又上為)¶
　　(八十四盤歡喜亭娑羅坪天門石天仙橋至光相/寺有七寶覩光二臺俗名峯頂俯瞰大江如線瓦)¶
　　(屋曬經雪山青/城歴歴可數)綏山(在縣西南隋志峩眉縣有綏/山元和志在綏山縣西南二)¶
　　(百十九里峩眉西南其髙無極寰宇記其山/産桃諺曰得綏山一桃雖不得仙亦足以豪)龍門¶
　　山(在縣西十里兩崖峭削仰觀青天僅露一線上/有洞可容百人對山瀑布飛泉直下百餘丈瀦)¶
　　(為深潭范成大嘗遊此/以為天下峽泉第一)花山(在縣西北十里山形/有稜瓣如花故名)¶
　　四峩山(在縣北/十里)鳳臺山(在龍門/之側)紫芝洞(在綏山之/腰山脂結)¶
<pb:KR2k0052_WYG_025-8a>¶
　　(成芝形懸洞口鐫吕純陽所/題紫芝洞三宇筆意竒古)車剛水(在縣北二十/里寰宇記有)¶
　　(車剛川在洪雅縣西南百里車/剛山下即此下流入青衣江)麄石河(在縣北/六里)雙¶
　　佛河(在縣北/十五里)符文水(在縣北門外自峩眉山牛心/寺發源出雙飛橋過縣北合)¶
　　(天津水下至嘉定州為蘇溪河入青衣水從雷洞/坪經白水寺出雙飛橋左名曰白水自九老洞過)¶
　　(洪椿坪出雙飛/橋右名曰黒水)天津水(在縣南一里峩山之伏/虎寺發源下入符文水)大¶
　　渡水(在縣南自夷界流入又東流入嘉定州界水/經注南安縣有濛水即大渡水也水發濛漢)¶
　　(東南流與涐水合水出徼外經汶江道南至南安/入大渡水元和志大渡水在羅目縣北源出巂州)¶
　　(界又經縣東入龍游縣界水出麩金九域志縣有/大渡河舊志中鎮河在縣西南一百四十里即大)¶
<pb:KR2k0052_WYG_025-8b>¶
　　(渡河自黎大所穿野夷界至中鎮/入縣又一百二十里入嘉定州)羅目江(在縣南/二十里)¶
　　(源出清溪經峩眉山麓右溪自小天池以東左溪/自黄茅坪以北至羅目廢縣之上合二溪之委為)¶
　　(江水石甚竒險下流至縣/界為臨江溪入大渡河)秦水(在縣西南寰宇記/在羅目縣西一百)¶
　　(二十里昔秦惠王滅蜀移秦人萬家以實蜀中秦/人思秦之涇水因呼之為涇水唐天寶六年改曰)¶
　　(秦水明一統志在今縣西南二/十里舊志源出峩山下入陽江)種玉溪(在縣西十/里源出龍)¶
　　(門山山有小石如玉因名/亦曰龍門溪下流入秦水)夷惜水(在縣東南五十/里源出越雟界)¶
　　(中有嘉魚每年二月隨/水而下八月逆水而上)龍池(在縣西南四十里寰/宇記峩眉山下有池)¶
　　(廣袤十里/號龍池)龍馬池(在縣西六十里昔有一馬馳走/如飛村民捕傷其足投池中一)¶
<pb:KR2k0052_WYG_025-9a>¶
　　(夕雷雨大/作忽不見)八音池(在縣西南峩山黒水寺下以/其中哇嗚次第合律而名)玉¶
　　液泉(在縣西南峩山大/峩石下一名神水)¶
　　洪雅縣¶
　　福寶山(在縣東/四里)八峯山(在縣東/五里)烏尤山(在縣東十/里最為秀)¶
　　(拔故亦名烏尤其麓/有翠池又有葛僊山)金釡山(在縣東二十五里下/臨平羌江昔有主簿)¶
　　(於此錬金丹故名亦/名主簿山上有靈泉)廣福山(在縣東二十里/一名蓮花峯)隱䝉¶
　　山(在縣南/里許)真武山(在縣南/十里)八面山(在縣南三十里/與峩眉對峙廣)¶
　　(長數十里山有八面視之如一其/麓有麓石白崖清水打魚等溪)漏倉山(在縣西/南十里)¶
<pb:KR2k0052_WYG_025-9b>¶
　　雲占山(在縣南七十里髙出/諸峯常有雲氣籠罩)車岡山(在縣南一百/里西入蘆山)¶
　　(界下有/車岡川)銅山(在縣西南一百里近/榮經縣界有銅鑛)瓦屋山(在縣西/南一百)¶
　　(二十里峯頂山門/寺即榮經縣分界)七華山(在縣西二十里/一名天功山)邛崍山¶
　　(在縣西一/百二十里)雷洞山(在縣西一百/二十二里)高鳳山(在縣西/三十里)三¶
　　轉山(在縣西/五十里)竹箐山(在縣西六十里多竹昔人以/石甃梯磴盤折而上宋時嘗)¶
　　(置關於/山嶺)呵叱山(在縣南七十里巖石雄/峻飛瀑千仞響撼山谷)思經山(在/縣)¶
　　(西八十里山頂與雅州分/界相近又有龜山在峽口)修文山(在縣西/十里)遜周山¶
　　(在縣西/南五里)可募山(在縣西北三十九里/山多材木取資甚廣)總岡山(在縣/西十)¶
<pb:KR2k0052_WYG_025-10a>¶
　　(里自名山來逆折而西至雅州與蔡䝉/接横亘百里諸山多發脈於此故名)五峯山(在/縣)¶
　　(北一里五峯突出其東為九勝山狀如展旗西為/月珠山前一峯如珠後一峯如月又名洞溪山)¶
　　金雞山(在縣東/北五里)馬項巖(在縣花溪口西項文國朝/順治九年滇賊劉  秀竊)¶
　　(據洪雅置寨於此名/曰天生城踰年始平)雪坡(在縣南唐咸通十年南/詔入宼與官軍相持於)¶
　　(大渡河蠻宻分兵開道逾雪/坡菴至沐源川渡江陷犍為)雪嶺(在縣東南接夾/江縣界宋范忠)¶
　　(宣詩雲堆雪嶺鋪/銀界一名寶子山)青衣水(在縣南自雅州流入又/東南入夾江縣界水經)¶
　　(注青衣水經平鄉謂之平鄉江又東經峩眉山在/南安界又曰昔沫水自濛山至南安而溷崖水脈)¶
　　(漂疾破害舟船歷代為患李冰發卒鑿平之通正/水路開處即氷所穿也元和志青衣水一名平羌)¶
<pb:KR2k0052_WYG_025-10b>¶
　　(水經縣南一里亦曰洪雅川唐武徳九年益州將/郭行方擊破眉州叛獠於洪雅川寰宇記洪雅川)¶
　　(東西屈曲一百三十里接夾江縣界九域志縣有/雅江即此舊志謂之雅水自雅州由峽而下合龍)¶
　　(溪又至止戈鎮上半里與花溪水合又經隱䝉又/東合洞溪瀘溪入夾江界自隱䝉而西有龍吟灘)¶
　　(黄豆灘葫蘆洞龍鼻嘴自隱䝉而東有猪圈門猴/子崖皆多石梁或江水瀑漲則巨浪排空或水落)¶
　　(未涸則故道莫辨故舟覆者十有四五又水漲時/節娥渡常泛一支經城下為患隱䝉鎮常泛一支)¶
　　(由縣南直去築隄/捍拒或庻㡬云)龍溪(在縣西六十里有二源左/為大龍溪右為小龍溪盤)¶
　　(曲圍抱如游龍然合/流至徐村入雅河)花溪(在縣南六十里源出榮/經縣界東北流至縣西)¶
　　(十五里/入雅河)洞溪(在縣北二里源出月珠山後流杯池/東南流繞縣城東南入雅河又有虎)¶
<pb:KR2k0052_WYG_025-11a>¶
　　(溪在縣北慈雲/寺下南入洞溪)倒流溪(在縣南一百五十里發源/瓦屋山西流入周公水入)¶
　　(雅/水)渰河水(在縣東北源出丹稜縣界黄荆峽東南/流至瀘溪口入雅河又有三溪一源出)¶
　　(黄荆峽一源出中山坪一源/出金雞山合流東入渰河溪)雍甘水(在縣北寰宇/記源自可募)¶
　　(山湧出縣西北三十/里流入丹稜縣界)龍泉(在縣東/十里)浣紗泉(在縣南/五里)¶
　　鴛鴦池(在縣西發源龍/沱天功山麓)龍吟灘(在縣南/十里)¶
　　夾江縣¶
　　丈人山(在縣東十里地名九盤有石峭抜如人立/俗謂之丈人峯又有虎履山上多虎跡因)¶
　　(名/)天馬山(在縣東三十里山勢高騫一名馬鞍山/相近者曰伏龜山岡巒綿亘盤曲有九)¶
<pb:KR2k0052_WYG_025-11b>¶
　　(又有葛藤山/其上多葛)鳳凰山(在縣南十里岡巒/攢列飛翥若鳳)龍鼻山(在/縣)¶
　　(西南十/五里)雲吟山(在縣西三里魏了翁讀書其/上鐫𨽻書雲吟山三大字)平羌¶
　　山(在縣西十五里後周置郡縣以此名舊傳道士其/常一正得道於此寰宇記天下二十四化城此)¶
　　(一/也)化山(在縣西三十里峯/巒秀麗俯臨雅江)化成山(在縣西五里與/千佛巖對峙一)¶
　　(名衣/鳳岡)簾鉤山(在縣西北五里兩/山夾江狀如簾鉤)黒虎山(在縣西/北十里)大¶
　　觀山(在縣北五里一名觀斗/山俯瞰平原一目百里)中山(在縣東北/二十里)萬松¶
　　山(在縣東北三十里有三峯一峯居/中兩峯左右如拱侍所産多松)牛僊山(在縣/東北)¶
　　(三十里石巖間有牛蹄僊跡九/域志洪雅縣有牛僊山即此)千佛巖(在縣西五/里數峯嶃)¶
<pb:KR2k0052_WYG_025-12a>¶
　　(然巖石峭拔有唐人所鐫佛像以千計因名西/巖瀑布懸流響振林壑其下潭中有龍腦石)象¶
　　鼻巖(在縣北五里與龍腦/石相映插入江濱)白龍洞(在縣東十里鐫/石龍于中旱禱)¶
　　(輒/應)僊掌洞(在縣西北五里俗謂之紫府洞與千/佛巖隔江相對舊傳李阿真人所居)龎¶
　　坡洞(在縣西北三十里巖石峭/拔曲折幽邃深不可測)青衣江(在縣西南/一里自洪)¶
　　(雅縣流入又東南入嘉定州界入江元和志青衣/水經縣西寰宇記洪雅江在縣東舊志青衣水經)¶
　　(安南故城亦謂之安南峽口季漢章武二年漢嘉/太守黄元叛楊洪度其必乘水東下勅諸將陳&KR1544;)¶
　　(等於安南峽口邀遮果得元是也其分流至城南/而注為潭土人呼曰縣沱下流即為大三堰繞城)¶
　　(而東又有八小堰每一里/許築土為閘擁水上田)稚川溪(在縣西三十五/里源出峩眉後)¶
<pb:KR2k0052_WYG_025-12b>¶
　　(麓三折而入於江相傳葛稚/川錬丹於此一名至川溪)龍鼻溪(在縣西南十/里繞龍鼻山)¶
　　(而入江/因名)飛水溪(在縣西十里狀如/素練一名瀑布泉)天水溪(在縣五/里化成)¶
　　(山東有天生橋其橋天/成水出其下皆入江)蟠龍河(在縣東十里源出/山溪南至九盤下)¶
　　(入/江)海棠池(在縣東三十/里亢旱不涸)珮玉泉(在縣北五里古涇/口之上從巖巔飛)¶
　　(瀑而下/入江)鶴州(在縣北/二里)¶
　　犍為縣¶
　　黄旗山(在縣東一里屹立/江左形如展旗)天馬山(在縣東三里列/犀江之左雙峯)¶
　　(秀麗又有/誥軸山)喜雨山(在縣東十二里因/旱禱得雨故名)文筆山(在縣/東一)¶
<pb:KR2k0052_WYG_025-13a>¶
　　(十餘/里)八墩山(在縣東七十里綿/亘迢遞八峯髙聳)四望山(在縣東一/百里髙聳)¶
　　(雄峙登者/四望全收)鐵山(在縣東南一百里舊/産鐵武侯取鑄兵器)隆馬山(在縣/南十)¶
　　(里/)犍為山(在縣南/十五里)沈犀山(在縣南二十里昔有犀/牛於此渡江而沈故名)¶
　　(一云秦李冰沈犀牛以壓水怪因名舊志山有/沈犀洞上懸赤壁下湧清泉宋王叔倫隱此)子¶
　　雲山(在縣南二十里漢揚雄隱居於此/絶頂一池不盈不涸又有子雲洞)崖門山(在/縣)¶
　　(南四十里怪石巉巖宋開禧三年/邑人陳文饒鑿平之始得安行)香爐山(在縣南/五十里)¶
　　文豹山(在縣西南一里起伏/蜿蜒俗呼為獅子山)大定山(在縣西一里/壁立環抱若)¶
　　(列屏一名/翠屏山)牛心山(在縣西/十五里)西溶三山(在縣西北五/十里曰底曰)¶
<pb:KR2k0052_WYG_025-13b>¶
　　(中曰巔士細而白居民/業陶者於此取資焉)大鹿山(在縣北一里或曰/唐縣治在今縣南)¶
　　(十五里即今縣/南之犍為山)舞鳳山(在縣北三里形如舞鳳當/入州大路  國朝康熈二)¶
　　(十年平吳逆營繕土城軍龜/池濠連絡三墩為縣要隘)象鼻山(在縣北二十/里當入郡通)¶
　　(津/)笏簡山(在縣北四十里山腰/突出一石端拱如笏)金粟山(在縣北五/十里舊多)¶
　　(桂/樹)紅壁山(在縣北一百里地産/白鹽又有書樓山)銅山(在縣北一/百五十里)張¶
　　綱山(在縣東北五里以張綱墓/在其側故名上有拱北洞)月巖(在縣南五十/里沐溪之左)¶
　　大巖(在縣北十五里懸/崖百丈望之聳然)朝峨洞(在縣北六十里四/望溪右峭壁凌空)¶
　　(寒潭映月修真之士多憩此又萬花春/各洞在縣北十里若雲山與二峨相對)大江(在縣/東自)¶
<pb:KR2k0052_WYG_025-14a>¶
　　(嘉定州流入縣界六十里經縣城東又東南六十/里入叙州府宜賓縣界水經注江水東至南安為)¶
　　(璧玉津又東南至僰道寰宇記導江水自玉津縣/界經犍為縣一百三十里入宜賓界又曰石洋津)¶
　　(在玉津縣東十里懲非津在犍為縣南二十里皆/入導江水舊志有蟇頤灘在縣北十里湍流迅急)¶
　　(為行舟患御史盧雍始鑿平之又金雞灘/在縣北三十里崖門灘在縣東南三十里)漢水(在/縣)¶
　　(東北一百八十里明一統志漢成帝時得古磬十/六枚於水濱亦名寶慶川按州志得磬處即犍為)¶
　　(壩距州/十里)四望溪(在縣東北七十里源出三江鎮下/與岷江合流十里即應寧舊縣)¶
　　井筒溪(在縣東北八十里明正徳時土人掘井煮/鹽忽泉皆油爇之甚熾取以為燈風雨不)¶
　　(滅今涸又油花溪在縣北九十里大脈溪在縣北/八十里由西路通銅山又神塘溪在縣北五十里)¶
<pb:KR2k0052_WYG_025-14b>¶
　　(蘿葉溪在縣北三十五里石板溪在縣北三十里/産石炭可充井竈又赤硃溪在縣北二十五里鹽)¶
　　(井溪在縣北二十里明初産鹽/今湮又瓊瑤溪在縣北十五里)葫蘆溪(在縣北十/二里磨羅)¶
　　(溪在縣北五/里皆入江)清溪水(在縣南二十里源出叙州府/屏山縣界至孝女渡入江曰)¶
　　(清溪/口)百枝溪(在縣南三十里兩岸/松陰蒼鬱碧水中流)沐溪(在縣南五/十里源出)¶
　　(屏山縣沐川界即古沐源川也唐咸通中南詔蠻/自雪坡奄至沐源川尋陷犍為即此下流入江又)¶
　　(有龍溪在縣東/南六十餘里)石犀沱(在縣南/二十里)龍角池(在縣城西/隅水源自)¶
　　(翔鳳橋由北/壇穿城入池)¶
　　榮　縣¶
<pb:KR2k0052_WYG_025-15a>¶
　　五山(在縣北方輿勝覽州北凡五山以四為上州/治據其首州學次之嘉祐寺又次之天慶觀)¶
　　(又次之東郭外東嶽祠又次之州之西北曰鳳鳴/山州之西南曰浮圖巖相連如畫屏縣志清富山)¶
　　(在縣城西為五山之首其東為蓮宇山又東為鳳/鳴山為天慶山上有天慶觀又東為桂林山在縣)¶
　　(城東是為五/山延袤三里)榮德山(在縣東北元和志在縣東北/三十五里榮州取此為名寰)¶
　　(宇記在縣東北四十二里其山在川谷之中獨拔/五百餘尺中有老君祠刻石為像有小路至山頂)¶
　　(以木為梯明一統志一名老君山中有仙人/修道石室二十四所其半有唐刺史薛髙碑)榮黎¶
　　山(在縣東十五里上有龍池禱雨輒應一/名舞鳳山與榮德對峙山腹有龍洞二)磐石山¶
　　(在縣東十五里/有洞廣百尺)石鳳山(在縣東/三十里)梧桐山(在縣東四/十里山最)¶
<pb:KR2k0052_WYG_025-15b>¶
　　(髙廣俗呼/梧桐溝)野客山(在縣東南元和志在公井縣南/六十里寰宇記從公井至犍為)¶
　　(縣界東西長三百餘里南北/七十里縣界惟此山最大)大佛山(在縣南一里/中有佛像髙)¶
　　(四十七丈濶十五丈架殿十層北麓/有真如崖有龍洞深廣可容數百人)中和山(在縣/南一)¶
　　(里屈曲三洞皆深廣可容百人/其北為龍頭山下為榮門山)榮陵山(在縣南/三十里)奉¶
　　真山(在縣南三十里左龍頭山右清涼/山前巨池周四里擁思水經其下)龜泉山(在/縣)¶
　　(南三十/里有泉)五保山(在縣南五十里/上有五保鎮)雲峯山(在縣南/六十里)天¶
　　池山(在縣南七十里/上有天生池)沙溪山(在縣南/八十里)鳳栖山(在縣/西二)¶
　　(里一名望景山/中有鳳棲古洞)白石山(在縣西十里一名林山在/縣西二十里又五里有獨)¶
<pb:KR2k0052_WYG_025-16a>¶
　　(石/山)榮隱山(在縣西北三十里一名筠山有石/方聳如印又名石印山中有石室)龍虎¶
　　山(在縣西三十里境西/諸山皆發脈於此)長山(在縣西/四十里)七盤山(在縣/西五)¶
　　(十/里)龍皇山(在縣西/六十里)華陽山(在縣西北/五十里)白崖山(在縣/西北)¶
　　(元和志在資官/縣西北十里)聳雲山(在縣北二里/下有玉泉)石門山(在縣/北十)¶
　　(五/里)金城山(在縣北二十里三峯/環繞如垣産苦竹)兩母山(在縣北五/十里舊志)¶
　　(在廢威逺縣西北一百三十里二峯/並聳皆有石室下垂望之如乳因名)琉黄嶺(在縣/北二)¶
　　(十/里)鹿角崖(在縣東二十/里有石洞)浮圖崖(在縣南崖後有朝/陽洞廣容千人)¶
　　龍洞(方輿勝覽在州東南四里真如院崖穴深窅/洞左石壁竒峭巨柏老蒼洞右有石角石舊)¶
<pb:KR2k0052_WYG_025-16b>¶
　　(志以為孫登嘯臺三者乃/榮之勝處為四川之冠)擁思茫水(在縣西自仁/壽縣流入又)¶
　　(南入犍為縣界寰宇記在資官縣西二十里從建/始縣南流入又南入宜賓縣界九域志謂之擁思)¶
　　(水縣志有長山河在縣西四十里一名清流河中/有柏林七里魚箋魚灣龍灘藾葉等灘又有梅子)¶
　　(溪在縣西十里紫金溪在縣西四十里玉字溪在/縣西五十里谷牙溪在縣西六十里虎頭溪在縣)¶
　　(西北六十里皆南/流至宜賓入江)大牢溪(在縣西元和志源出旭/川縣北鐵山下南流經)¶
　　(縣北又曰隋大牢縣以境内大/牢溪為名寰宇記一名頼溪)渾水溪(在縣南二/十五里)¶
　　苦竹溪(在縣南二/十五里)照石溪(在縣南/三十里)桂邨溪(在縣南/四十里)¶
　　蘆葉溪(在縣南四十里與桂邨溪皆/匯大牢入宜賓縣界入江)榮溪(在縣東/自仁壽)¶
<pb:KR2k0052_WYG_025-17a>¶
　　(縣流入又東南流入富順縣界寰宇記旭川縣有/洛陽水從建始縣南流入方輿勝覽有雙溪在城)¶
　　(北一從西來其水濁一從東來其水清會城下舊/志榮溪一名榮川即古遯水自仁壽縣流入又東)¶
　　(南與雙溪合/流入富順)梅香溪(在縣北三十里又龍洞河在/縣北二十里龍溪在縣北五)¶
　　(里五龍溪在縣東十里桃梅溪在縣東十五里洛/陽溪在縣東二十里皆匯於榮溪縣舊志榮川自)¶
　　(榮隱山發源繞縣東南與東川/合其東川自榮德山發源合流)旭井(元和志旭川/縣有鹽井號)¶
　　(旭井又公井縣有大公井及鹽井十所應靈縣有/鹽井四所威逺縣有鹽井七所和義縣有鹽井五)¶
　　(所/)¶
　　威逺縣¶
<pb:KR2k0052_WYG_025-17b>¶
　　紫金山(在縣城/西南隅)葛僊山(在縣東十五里相/傳葛僊翁嘗遊此)文筆山¶
　　(在縣東一里山/峯秀銳故名)印山(在縣南/四十里)鐵山(在縣西北四十/里寰宇記在榮)¶
　　(州西北一百里資官縣/界從月山縣西來産鐵)佛頂山(在縣西三十里懸/崖百尺上鐫佛像)¶
　　(故/名)石龍山(在縣北/三十里)雲臺山(在縣西北三十里五/峯並秀髙挿雲霄)老¶
　　君山(在縣西四十里高聳秀拔上有老君祠相/傳陳希夷曾居此疑即榮縣之榮德山也)中¶
　　峯山(在縣北一百里山峯/高聳與資縣分界)龍泉山(在縣北六十里/有泉自山腰流)¶
　　(出四時不竭/可灌民田)兩母山(在縣西北一百三/十里詳見榮縣)火穴(在縣/西北)¶
　　中溪河(在縣東五十里流/入榮縣之榮溪)硫黄川(在縣北四十里/川傍一泉有硫)¶
<pb:KR2k0052_WYG_025-18a>¶
　　(黄氣/因名)獻寶溪(在縣西北四十里其源一出仁夀界/羅泉山下一出兩母山下合流而東)¶
　　(南入富順界注於金川一/説獻寳溪即硫黄川也)龍㑹河(在縣西南一名/秦川溪源出佛)¶
　　(頂山南流經縣東合獻寳/溪又二十里入富順界)十江水(在縣東從内江/縣南流入縣界)¶
　　(又東流入富順/縣界通舟楫)¶
　直𨽻眉州¶
　　蟇頤山(在州東七里自象耳山連峯壁立五十餘/里至此磅礴蹲踞形類蟇頤上有淘丹井)¶
　　(山腹有穴曰龍洞唐末楊/太虛爾朱真人得道於此)大旺山(在州東南五十/里自蟇頤山發)¶
　　(脈或起或伏至此峯/巒屹立廻拱州城)醴泉山(在州西八里環繞州/城山半有八角井清)¶
<pb:KR2k0052_WYG_025-18b>¶
　　(甘如醴蘓軾詩正/似醴泉山下路)掛㮄山(在州東七里屹立/髙&KR0717;究如掛㮄)連鼇¶
　　山(在州西南九十五里/山勢連續其形如鼇)石佛山(在州西南二十五/里山半有石佛像)¶
　　白虎山(在州東北八里又名白獸山其山壁立臨/江秦昭王時白虎為害州人康仲伏弩射)¶
　　(之因以為名下有深/淵卽名為白虎潭)牛心山(在州西北八十里山/頂有觀觀前有井相)¶
　　(傳一道士於井取水煉丹丹成適蒲江主簿某至/道士取丹與服之俱羽化而去至今土人呼觀與)¶
　　(井並曰/主簿)筆架山(在州西二十五里三/峯峙立形如筆架)快活山(在州/西北)¶
　　(九里突出髙峯百/餘丈俗呼快活山)盤龍山(在州北四十里狀如盤/龍一名走馬山下有臘)¶
　　(魚堰/水)七龜山(在州西北二十里南北兩山對峙連/亙十餘里中坦平有七峯羅列前後)¶
<pb:KR2k0052_WYG_025-19a>¶
　　(形皆/𩔖龜)囘龍山(在州西北十里自盤龍山南来或起/或伏遇雙河口水折而西旋狀如囘)¶
　　(龍/然)龍洞(在州南三十里有龍潛其中遇雷雨或見/飛騰元張宜詩山畔龍湫隱約間即此)¶
　　息臺山(在州西三十里/東館鎮之北)揷旗山(在州西五十里/形類揷旗故名)玻¶
　　瓈江(在蟇頤山下即岷江也一名蟇頤津/即唐田令孜沈左捨遺孟昭圖處)松江(在/州)¶
　　(東南二十里自大江分流/西南繞州城與醴泉江合)醴泉江(在州西八里自/雙河南来繞州)¶
　　(城與松江/合入大江)思濛江(在州南五十里一名芙蓉溪自/丹稜縣東流過思濛鄉南經青)¶
　　(神縣入/大江)金流江(在州西南八十里源出丹稜東南/流至州境金流鄉至青神縣南入)¶
　　(大/江)環湖(在州西舊有沼州人為矼梁塞之宋嘉/定中魏了翁為守特疏濬之名曰環湖)白¶
<pb:KR2k0052_WYG_025-19b>¶
　　龍池(在州西八十里四山環繞其/中為池久旱不涸久雨不溢)多稜川(在州西/南七十)¶
　　(里南接/青神界)雙河(在州西十里一自盤河山東臘魚堰/水一自山西柏椿堰水二水相合故)¶
　　(名/)老翁泉(在州東蟇頤山東二十里其山髙大分/兩股泉出兩山之間北附右股之下蓄)¶
　　(而為井可日飲百家宋/蘓洵取此為號有銘)猪龍泉(在州南石佛鎮蘓/軾别業軾嘗云百)¶
　　(年前有白猪二隻伏於此化為二鯉盖猪龍也世/莫有見者余偶見之以告妻兄王愿愿疑余誕同)¶
　　(禱於泉二/鯉復出)醴泉(在州西八里自山根湧出味/甘如醴相傳食之能愈疾)龍潭¶
　　(在州西十里源出筆/架山東流入醴泉江)¶
　　丹稜縣¶
<pb:KR2k0052_WYG_025-20a>¶
　　龜山(在縣東/二里)三峯山(在縣東南二十里中峯極/髙左右稍下形如山字)金¶
　　釡山(在縣東南二十/里下臨青衣江)飄然江(在縣西五里上有爾/朱先生丹竈今廢)¶
　　鐡桶山(在縣東南四十里四圍險/峻唐段子璋立寨於此)長山(在縣南二/十里峻崕)¶
　　(聳立挺/入霄漢)龍鵠山(在縣北十五里上有龍鵠觀乃楊/正見李練師成道處亦名龍鶴山)¶
　　(下有龍涎洞宋李燾父子讀書於此築室曰/㢲巖孝宗御書龍鵠山三大字石刻尚存)石牛¶
　　山(在縣西十五里/羣石相連如牛)獨孤山(在縣北/四十里)赤崖山(在縣北/二十里)¶
　　(其山髙峻色赤有稜狀如/飛旗拱翼縣治縣以此名)簸箕山(在縣北二十里/圓峻而大遠朢)¶
　　(若箕/然)連鼇山(在縣東北二十里其山朝北峯巒相/連宋蘓軾書連鼇山三大字字徑丈)¶
<pb:KR2k0052_WYG_025-20b>¶
　　(許石刻/尚存)三青山(在縣東北三十里寰/宇記謂之三箐山)思溪峽(在縣/西北)¶
　　(二十/里)九龍洞(在縣南四十里洞/中有石榻石龜)思濛江(在縣東南/二十五里)¶
　　(流入/州界)夷郎川(在縣東二十里俗傳云夷郎平/也言土地平朗今訛為夷郎)澭甘¶
　　水(在縣南二十里俗名為金流江源出獨孤山下/流四十里入青神界相傳病人飲之立瘥其甘)¶
　　(如/漿)鴈湖(在縣北十里與龍鵠/山近俗名金鴨池)¶
　　青神縣¶
　　熊耳山(在縣西蜀志朢帝以褒斜為/前門熊耳靈闗為後戶即此)五渡山(在縣/東十)¶
　　(里山下繞流屈曲/渡處凡五因名)北界山(在縣北十八里李膺益/州記南安武陽二縣於)¶
<pb:KR2k0052_WYG_025-21a>¶
　　(此山/分界)多稜山(在縣西/四十里)上巖(在縣東北五里相傳巖/下常有龍聴僧講經宋)¶
　　(范鎮詩巖雨晴猶&KR0632;溪泉直復/紆傾崖目眩轉亂石歩﨑嶇)中巖(去上巖五里/許上有喚魚)¶
　　(潭客至撫掌魚輒羣出宋陸游詩春枕悠然夣何/許兩枝筇竹喚魚潭又有羅漢洞即牛頭尊者以)¶
　　(小鑰扣/石筍處)下巖(去中巖/二里)慈老巖(在縣東五里/下臨青衣水)大江(在/縣)¶
　　(北自眉州流入縣境/東流入嘉定州界)青衣水(在中巖下一名平𦍑/水蘓轍詩想見青衣)¶
　　(山畔路白魚/紫笋不論錢)魚蛇水(在縣東北十二里源出仁夀/界至縣境入江以水中有魚)¶
　　(似蛇/因名)松柏灘(在縣東南多覆舟之患宋天禧中邑/令張逸禱江神不踰月灘徙五里)¶
　　百家池(在縣東北十里近魚耶水/周數百丈溉田百餘頃)芙蓉溪(在縣東/南兩岸)¶
<pb:KR2k0052_WYG_025-21b>¶
　　(多芙蓉/故名)太公池(在縣南池旁石/鐫姜太公像)流桮池(在中巖黄/庭堅有銘)¶
　　彭山縣¶
　　北平山(在縣西北三十里上有天柱峯夜見五色/神燈漢張道陵得道於此唐杜光庭詩天)¶
　　(柱一峯凝紫玉神/燈千㸃散紅蕖)東山(在縣東一里虞允文次子/公著築室讀書於此魏了)¶
　　(翁為書東山/精舍四字)平葢山(在縣北一里/下臨繫龍潭)鼎鼻山(在縣南/十五里)¶
　　(相傳周鼎淪於此水或見其鼻遂以名山又曰打/鼻山廣記云縣南十餘里之打鼻山乃古鼎鼻山)¶
　　(縣東北之鼎鼻/山乃其支峯耳)彭亡山(在縣東十里一名彭朢寰/宇記作彭女山俗傳周末)¶
　　(彭祖家於此而亡遂名今其地有彭祖家後漢岑/彭討公孫述至武陽營於彭亡山知而惡之欲徙)¶
<pb:KR2k0052_WYG_025-22a>¶
　　(㑹日暮而止是夜/果為刺客所殺)金華山(在縣東五里/山有神燈)崛崍山(在/縣)¶
　　(東北十二里導江/從山南合流而下)象耳山(在縣東北二十五里山/形聳秀連峯接嶺其南)¶
　　(至蟇頤山下有寳硯磨/鐵二溪龍池蠏泉諸勝)天社山(在縣東北二十里/接新津界漢建安)¶
　　(間李嚴鑿天/社山通東道)大江(在縣東北一里一名/汶江又名武陽江)繫龍潭(在/縣)¶
　　(西後漢時邑人瞿君武入峩眉山得道/乘龍還家繫龍於潭後復乘龍而去)龍爪澭(在/縣)¶
　　(東北/二里)赤水(在縣東北十八里漢建安末/黄龍見於此又名黄龍溪)磨鍼溪(在/縣)¶
　　(東北象耳山下相傳唐李白讀書山中學未幾棄/去適過是溪逢老媪方磨鐵杵白問媪何為曰欲)¶
　　(作鍼耳白感其言遂還卒業/媪自言姓武溪𠊓有武氏崖)¶
<pb:KR2k0052_WYG_025-22b>¶
　直𨽻卭州¶
　　銅官山(在州東南二十里元和志鄧通/所封後卓王孫買為陶鑄之所)白鶴山(在/州)¶
　　(西七里華陽國志臨卭名山曰四明亦曰羣羊即/此北有孤石&KR0717;立髙百丈常有鶴巢其上因名漢)¶
　　(胡安教授山中/今有㸃易洞)盤陀山(在州西七里絶頂寛平下/有石佛唐人鐫昊師二字)¶
　　(又有郭汾陽師四字五/代及宋人多留墨蹟)文筆山(在州南三里/山形如筆)古城¶
　　山(在州南七里華陽國志臨卭縣有石山中出石/礦大如蒜火燒合之成流支鐡甚剛因置鐵官)¶
　　(有鐵祖廟鼓鑄家祀之盖/即古鐵山也又名五面山)岢幕山(在州東南七十/里廢依政縣東)¶
　　(其山壁立勢如屏幕寰宇/記蒲江有岢幕山即此)卭崍山(在州南八里脈/自沈黎直走二)¶
<pb:KR2k0052_WYG_025-23a>¶
　　(千里至州環抱為鎮舊志卭崍山即古臨卭地漢/張騫奉使西域尋河源得髙節竹而還植於卭山)¶
　　(故名按漢志嚴道縣卭崍山在今/雅州非此山也或混而為一誤)鳯溪山(在州西/五十里)¶
　　(下有小溪自大邑/鳯凰山來故名)相臺山(在州西八十里廢火井/縣之東唐袁天綱為火)¶
　　(井令登之以相縣治故/名又武侯駐師於此)孤石山(在州西九域志火/井縣有孤石山)¶
　　七盤山(在州西八十里石徑自下至巔委曲七折/因名九域志唐主簿王興相傳於此仙去)¶
　　馬崖山(在州西八十里山/下産石如馬形)佛仙山(在州北/十八里)牙江(在/州)¶
　　(東四十里源出大邑東南流/至州東合卭水遇旱不竭)卭水(在州南東流入/新津縣界漢志)¶
　　(臨卭縣有僕千水東至武陽入江過郡二行五百/一十里元和志有百水水在縣南二里又東南經)¶
<pb:KR2k0052_WYG_025-23b>¶
　　(廢依政縣南十里即此按雅州有卭水出卭崍山/在榮經縣界至雅州合青衣水入洪雅界未甞北)¶
　　(至臨卭水經注/謂即此水誤甚)布濮水(在州西南八十里自天/全州界流入合南河)斜¶
　　江(在州東七十里源出大邑縣鶴鳴山/東委曲斜流經廢依政縣入卭水)□水(在州/西三)¶
　　(里發源自大邑縣鳯凰山至州西/流合卭水因在大邑之□壩故名)東湖池(在州東/一里蜀)¶
　　(孟昶所鑿又有西/湖池在州西七里)金牛池(在州南六里/銅官山麓)文君井(在/州)¶
　　(南街相傳文/君當壚處)火井(在州西南八十里按蜀都賦火/井沈熒於幽泉髙焰飛煽於天)¶
　　(陲註云欲出其光先以家火投之須臾隆隆如雷/聲焰可通天華陽國志井有鹽水取井火煮之一)¶
　　(斛水得五斗鹽以家火煮之則鹽/無幾元和志井廣五尺深三丈)靜邉井(在州西/寰宇記)¶
<pb:KR2k0052_WYG_025-24a>¶
　　(在火井縣西/四五里今堙)鹽井(華陽國志漢地節中穿臨卭鹽/井増置鹽鐵官元史卭州有二)¶
　　(井天厯初鹽水湧溢州民侯坤願作什器煮/鹽而輸稅於官詔四川鹽運司主之今廢)¶
　　大邑縣¶
　　鳯凰山(在縣西八十里有藥師巖虎擘泉諸勝又/紫柏十圍根蟠巨石上號騎鯨柏亦竒觀)¶
　　(也/)鶴鳴山(在縣西北三十里形如覆甕有石類鶴/上有二十四洞應二十四氣每遇一氣)¶
　　(則一洞氣開餘皆閉塞又石峯狀如天柱/因此名峯昔廣成子張道陵皆於此登仙)靜惠山¶
　　(在縣北一里一名東山上有/平雲亭相傳蜀漢趙雲所築)霧中山(在縣北五十/里一名霧山)¶
　　(以多雲霧故名楊慎碑云鶴鳴二十四洞道家之/所開霧山一百八盤釋氏之所駐今鶴鳴為蒼莽)¶
<pb:KR2k0052_WYG_025-24b>¶
　　(之墟而霧山/擅莊嚴之美)□水(在縣西南六十里源出鳯凰山/下流入卭州南河亦名□壩)¶
　　斜江(在縣南源出鶴鳴山從東委/曲斜流與乾溪河合入州界)虎擘池(在縣西/鳯凰山)¶
　　(唐契覺道人/結庵於此)七里池(在縣西七里又有牡丹池在/鶴鳴山牡丹坪上水極清潔)¶
　　西河(在縣西發源霧中山/流至新津縣入大江)¶
　　蒲江縣¶
　　金釜山(在縣南八里下有鹽/井九域志作意悚山)長秋山(在縣東二十/里相傳宋有)¶
　　(主簿王興好道於此得仙或/謂即寰宇記所謂岢幕山也)黄鐵山(在縣東/十里)九仙¶
　　山(在縣西三十里九峯/如屏有仙常棲其上)西山(在縣西/七里)冠帽山(在縣/西南)¶
<pb:KR2k0052_WYG_025-25a>¶
　　(七/里)白鶴山(在縣北三里宋嘉泰/中有羣鶴翔舞故名)蒲水(在縣南源自/名山縣流入)¶
　　(又東北至州界合/卭水出新津縣)鐵溪河(在縣北二十里源自百/丈驛流下唐志臨溪縣)¶
　　(有鐵官盖溪𠊓/山中舊産鐵也)亨泉(張方得古井甃/以木名曰亨泉)洗墨池(在縣/北一)¶
　　(里相傳魏了翁於/此洗硯其水尚黒)浴丹池(在縣北/一里)鹽井(在縣南元/和志距縣)¶
　　(二十里寰宇記有金/釡等八井嵗出鹽課)¶
　直𨽻潼川州(雍正十二/年陞為府)¶
　　東山(在州東四里隔涪江修阜若長城上有蘓公/泉暨石塔諸勝杜甫同王侍御登此賦詩有)¶
　　(云東山髙頂羅珍羞/下顧城郭銷我憂)牛頭山(在州西南二里形如/伏牛古刻牛頭二字)¶
<pb:KR2k0052_WYG_025-25b>¶
　　(於崖俯臨城郭舊多樓閣為一方勝/概杜甫詩青山意不盡滚滚上牛頭)印臺山(在州/南二)¶
　　(里山方而頂圓其形如印逆水而上倒影於凱涪/二水之間旁立三小峯山半有慈雲洞洞有鑒泉)¶
　　(又有南山寺劉/蛻文冢在焉)來袞山(在州北明知州劉/自鉉建亭於上)雲山(在/州)¶
　　(南二/里)龍頂山(在州西三里蜿蜒於/牛頭山後其狀如龍)三臺山(在州西/五里突)¶
　　(起三級蔚然竒秀遠近瞻朢如台星/山腰石洞相傳仙人魯交修煉於此)長谷山(在州/南十)¶
　　(里/)天柱山(在州北寰宇記在涪城縣髙二里四面/平衍上有重峯髙百餘歩孤秀如柱故)¶
　　(名/)金魚山(在州南五里巖/半有老君洞)長平山(在州北二里岡/壠延長而平坦)¶
　　(故/名)金字山(在州東/二十里)鵞山(在州南/五十里)茶堵山(在州東十/里相傳有)¶
<pb:KR2k0052_WYG_025-26a>¶
　　(仙煮茶/於此)雲頂山(在州南十里逶迤層疊頂如雲盤/宋徳敷襌師同黄魯直煉習於此)¶
　　紫盖山(在州西三十里/下有桺溪書屋)畱使山(在州東三十里唐/李絳為川東節度)¶
　　(使去任民情愛戴於/此遮道留之故名)古樓山(在州東五十里層巒/疊峙狀如樓閣董仲)¶
　　(真人曽修煉於上有/石室鄉人禱雨屢驗)鍾山(在州東五十里形如覆/鍾山腰有泉味甘董仲)¶
　　(詩英英靈氣峯千出決決幽泉石夢寒/採藥不知何處是白雲引我到鍾山)黄龍山(在/州)¶
　　(東三十里疊嶂層巒一峯/獨出横枕於桃花溪上)五層山(在州北五十里/山有重岡五層)¶
　　(故/名)映溪山(在州東五十里髙岡逶迤峯巒如半月/山麓有雙溪日出時山影映如波心)¶
　　雲鶴山(在州西六十里舊/有異人嘗止於此)傳鳯山(在州東五十里/峯岫翺翔其形)¶
<pb:KR2k0052_WYG_025-26b>¶
　　(如/鳯)浮山(在州南二十里涪江水面突起/一峯傍有澗水曲折環繞故名)觀鹿山(在/州)¶
　　(北八/十里)馬頭山(在州北六十里形/如馬首上有石塔)雲臺山(在州南百/里山形如)¶
　　(臺髙揷/雲漢)望君山(在州南七十里杜甫嘗登山望闕/大書望君山三字於上山腰有泉)¶
　　(曰明真井又有文峯/山與望君山相近)赤巖山(在州南七里凱水上/巖皆丹色陳堯叟有)¶
　　(記下有/蛙石磯)宜君山(在州南一百二十里諸/葛武侯屯兵於此故名)望川山(在/州)¶
　　(南一百二十里髙出重/霄絶頂可望西川故名)金鵞山(在州東六十里髙/山連峙勢如長城)¶
　　香積山(在州西五十/里北枕涪江)海㑹山(在州北/四十里)萬峯山(在州/東北)¶
　　(五十里有萬/峯朝拱之勢)石城山(在州東五十/里四面如城)盤龍山(在州西/南一里)¶
<pb:KR2k0052_WYG_025-27a>¶
　　(有囘/鑾洞)馬躍巖(在州南二里相傳唐易鉉子乘馬/至巖上忽躍入水中化為龍故名)魁¶
　　字巖(在州東二里上連東山下臨涪/水石壁大書魁字映澈碧流)梅花石(在州/南雲)¶
　　(臺山石紋有梅/花痕雨過則現)五馬石(在州西南五十里峯髙水/秀下有怪石参立如五馬)¶
　　義僕洞(在州南五里巖下一洞昔有過客死/此其僕痛哭觸石而死因以名焉)涪江¶
　　(在州東北自綿州流入州境九十里至州城北轉/東南合中江又四十里入射洪縣界輿地紀勝涪)¶
　　(城縣西北二十里涪江有龍鼻津舊志唐時以涪/江逼近城址横溢為患乃鑿江東㽭地别為新江)¶
　　(東北注至宋漸堙水復衝决慶元中提/刑王勲依江堧伐石為隄謂之王公隄)中江(在州/西南)¶
　　(一里自中江縣流入州界東流七十里合西溪過/州城南入涪江即古五城水也東晉義熙初益州)¶
<pb:KR2k0052_WYG_025-27b>¶
　　(刺史毛璩討桓振使叅/軍譙縱等出涪水即此)郪江(在州南一百里源出/中江縣銅山水色澄)¶
　　(清如玉又名玉江東流過/雲臺山入明水寨合涪江)桃花溪(在州東三十里/春日桃花夾岸)¶
　　(掩映清流由稻/花壩入涪江)西溪(在州西門外一名濯筆溪源/出州北諸山積水成溪下流)¶
　　(三十里至州城西南入中江/相傳李白訪趙㽔習書於此)龍鼻溪(在州北八十/里又鳯溪在)¶
　　(州北六十里/皆入涪江)石谷溪(在州西南繞牛頭/山麓下入中江)龍潭(在州/東八)¶
　　(十里禱/雨輒應)琴泉(在州北二里巖洞深邃有泉滴入池/中鏗然聲如琴鳴古詩山腰水有千)¶
　　(年潤井底全/無一日乾)福牛泉(在州南/二十里)鑑泉(在州南二里印/臺山半有慈雲)¶
　　(洞泉從/洞出)横冰泉(在州北三里泉凝/澈如冰可愈目疾)蘓泉(在州東山/之腰泉流)¶
<pb:KR2k0052_WYG_025-28a>¶
　　(清冽味極甘東/坡曽烹茶於此)顧公井(在州内唐節度/使顧彦暉開鑿)¶
　　射洪縣¶
　　東武山(在縣東七里舊志以經武水/之東為名武水即涪江也)跨鼇山(在縣/東五)¶
　　(十/里)獨坐山(在縣東南二十五里周一里髙一百丈/卓然孤峻南枕涪梓二水陳子昻墓在)¶
　　(焉/)通泉山(在縣東南元和志在通泉縣南二里山/前有石蝦蟆髙七八尺寰宇記在通泉)¶
　　(縣西北二十里東臨涪江絶壁二百餘丈水從山/頂湧出下注涪江湧泉郡故城在此九域志通泉)¶
　　(縣有湧/泉山)白巖山(在縣南十五里遠望懸巖皎如白/雪唐天寳三年敕改為懸巖山亦)¶
　　(謂之玉/屏山)盤龍山(在縣南/三十里)義倉山(在縣南/八十里)官岡山(在/縣)¶
<pb:KR2k0052_WYG_025-28b>¶
　　(西北/一里)金華山(在縣北二里有陳子昻讀書臺杜/甫詩涪右衆山内金華紫崔嵬)聖¶
　　燈山(在縣北三里相/近有石鏡山)梧岡(在縣西/北一里)歸雲洞(在縣南/三十里)¶
　　(中甚/深濶)蒼龍洞(在縣南五十/里舊通泉縣)涪江(在縣東自潼川州/流入縣境東南流)¶
　　(二十里至城東又二十里至獨坐山下合/大瀰江轉南曲流四十里入蓬溪縣界)桃花水¶
　　(在縣北三十里源出潼川州秋林/驛東南流入縣境二十里入涪江)菜邨溪(在縣北/二十里)¶
　　(又黄溪在/縣北一里)唐橋溪(在縣南五里又九曲/溪在縣南二十里)梓潼水(在/縣)¶
　　(東二十里自鹽亭縣流入縣境南流十八里至獨/坐山下入涪江亦曰射江瀰江白馬河水經注梓)¶
　　(潼水自梓潼南至小廣漢入涪謂之五婦水口/元和志射洪縣有梓潼水其急如箭奔射涪江)黄¶
<pb:KR2k0052_WYG_025-29a>¶
　　滸水(在縣東南二十里源從/鹽亭縣東南流入涪江)可波水(在縣東五十/里源出鹽亭)¶
　　(縣可波池/入梓潼水)沈水(在縣東南八十里自鹽亭流入下/合涪水後漢建武十一年岑彭討)¶
　　(公孫述别將從臧宫由涪水上平曲述将延岑盛/兵沈水以拒之宫左歩右騎夾船而進大破岑兵)¶
　　(即/此)萬頃澤(在縣東寰宇記通泉有萬頃澤在縣/東北二十二里澤内有田方萬頃)大¶
　　瀰江(在縣東源出劔州/又治北有小瀰江)射江(在縣東南十五里水/經注涪江東南流合)¶
　　(射江李膺益州記婁灘東/六里土人呼為射江水)鳴琴泉(在縣西/北半里)方義泉¶
　　(在縣南一里相/傳水可愈病)甘泉(在縣南四十里唐邑人黄嘉/猷父沒躬負土成墳感廿泉)¶
　　(之應詔蠲租/税仍旌其門)唐橋溪(在縣南/十里)¶
<pb:KR2k0052_WYG_025-29b>¶
　　鹽亭縣¶
　　董叔山(在縣東隔瀰江孤峯絶島壁立千仭舊名/潺亭山又曰鳯凰山隋開皇四年縣令董)¶
　　(叔封甞遊宴於此後人思其徳/政號曰董叔山一名董政山)龍峯山(在縣東/四十里)鼓¶
　　樓山(在縣東八十里九域志東闗縣有鼓樓山輿/地紀勝在永泰縣東南山有三層髙五十餘)¶
　　(丈相傳前蜀時營/鼓樓置烽火於此)寳蓮山(在縣南/一里)光禄山(在縣南/十里)¶
　　金峯山(在縣南五十里又天/馬山在縣南六十里)負戴山(在縣西一里/髙二里自劔)¶
　　(門南來其山起伏四百餘里至此而蹲山有飛龍/泉下注南流入梓潼江水色清冷其味甘美舊志)¶
　　(一名髙山杜甫詩馬首見/鹽亭髙山擁縣青即此)火峯山(在縣西/五十里)龍固山¶
<pb:KR2k0052_WYG_025-30a>¶
　　(在縣西北七十里山/勢髙聳四面陡絶)蠶絲山(在縣東北六十里九/域志梓潼有蠶絲山)¶
　　(每上春七日逺近士女/多遊於此以祈蠶絲)金紫山(在縣北十里相傳/以唐邑人嚴震嚴)¶
　　(礪俱貴顯而名又名紫金山宋寳祐/二年西川帥余晦城紫金山即此)五面山(在縣/東北)¶
　　(輿地紀勝在永泰縣/東二十里五峯秀出)女徒山(在縣東北七十里寰/宇記在永泰縣東二)¶
　　(十五里其山從閬州新井縣界來相傳昔有女徒/千人自通泉縣康督井行役遇賊乃於山頂置柵)¶
　　(捍禦遂以破賊/為置祠於此)賜紫山(在縣北一里有帝君神祠/士民祈嗣多應俗呼賜子)¶
　　(山/)玉屏山(在縣北十里瀰江/上狀如玉屏故名)天禄山(在縣北/三十里)烏龍¶
　　洞(在縣東/四十里)梓潼水(在縣南二里自梓潼縣流入縣/界一百里至縣南合鵞溪又五)¶
<pb:KR2k0052_WYG_025-30b>¶
　　(十里入射洪界水經注梓潼水自梓/潼又經涪城東又南經廣漢即此)鵞溪(在縣北/亦名瀰)¶
　　(江源自綿州衆壑聚城下流八十里過縣治轉東/南合於梓潼水其地産絹宋文同竹詩待將一疋)¶
　　(鵞溪絹寫取寒梢萬丈長蘓/軾詩為愛鵞溪白繭光是也)雲溪(在縣西源出髙/山東流合瀰江)¶
　　(入鵞溪杜甫詩雲/溪花淡淡即此)麟溪(在縣西三里流入梓潼水/蜀王建時有麟見於此因)¶
　　(名又有竹溪在縣北十/里花溪在縣南三里)飛龍泉(在縣西負/戴山下)浴丹井¶
　　(在縣東鳯凰山下相傳/易鉉子浴丹於此故名)鹽亭永(在縣東元和志永/泰縣有鹽亭溪經)¶
　　(縣北去縣十九里寰宇記源出䦘州西水縣西南/流入鹽亭縣合梓潼水明一統志有大瀰江源出)¶
　　(劔州流入射洪舊志鹽亭水亦謂之瀰江在縣/東十里自劔州南境流入又西南入梓潼水)楊¶
<pb:KR2k0052_WYG_025-31a>¶
　　桃溪(在縣東南五十里自西/充縣流入合於鹽亭水)¶
　　中江縣¶
　　五城山(在縣東二里巖巒/陡峻層叠如梯)𤣥武山(在縣東一里自/武城連絡而來)¶
　　(一名大雄山又名三隅山其山六曲三起上有/真武祠九州要記一名赤雀山又名宜君山)威¶
　　堆山(在縣東三十里又十里/有柏廟山其上多柏)火烽山(在縣東南一/百三十里相)¶
　　(傳武侯置烽/火於此故名)銅魚山(在縣南一里山勢/雄峙綿亙江流)沙尖山(在/縣)¶
　　(南三十里峯尖多白沙相近/有大壩山又十里有龍角山)重石山(在縣南八十/里上有二石)¶
　　(疊/峙)賴應山(在縣南五十里寰宇記在銅/山縣北三十里周二里出銅)可䝉山(在/縣)¶
<pb:KR2k0052_WYG_025-31b>¶
　　(西南一百/二十里)私鎔山(在縣南一/百三十里)㑹軍山(在縣南一百/六十里寰宇)¶
　　(記銅山縣有㑹軍堂山髙三里昔昭烈帝入蜀遣/諸葛武侯等分定州界略地至郪百姓以牛酒犒)¶
　　(師武侯因㑹軍士於此/後遂傳為㑹軍堂山)飛烏山(在縣南元和志有/二一在飛烏縣西)¶
　　(南五十五里一在銅山縣西南三十里寰宇記飛/烏縣有大飛烏山髙二里又有小飛烏山髙一里)¶
　　(周一里二山相向重嵒峻削如飛烏之狀九域志/惟銅山縣有飛烏山又元和志飛烏縣有哥郎等)¶
　　(八山皆出銅/銚今無考)天柱山(元和志在𤣥武縣西南四十/里一名覆船山寰宇記覆船)¶
　　(山舊志泊山髙五里十道録云堯遭洪水維舟泊/此覆於樹下因名又益州記覆船山中十五里有)¶
　　(七里坂一名羊腸坂屈曲壁立難於升陟輿地紀/勝謂之天霸山險峻冠絶羣峯又曰覆舟山在縣)¶
<pb:KR2k0052_WYG_025-32a>¶
　　(西南三十里山有風穴人徃/視則風起甚至折木發屋)銅官山(在縣西南接/漢州及金堂)¶
　　(縣界元和志銅山縣有銅山歴代採鑄李膺蜀記/五城縣西南有銅官山髙出衆峯鄧通卓王孫冶)¶
　　(鑄之/所)棲妙山(在縣西郭外隔江與五城山對峙/懸崖絶壁勢若凌空一名寳城山)高¶
　　崖山(在縣西十五里崖髙一百餘丈一名望川山/崖下有泉湧出灌田百畆相近有紅崖山峯)¶
　　(巒壁立土皆紅色其支/曰小紅崖相去一里許)小峩眉山(在縣西/三十里)白塔山¶
　　(在縣北/三里)犂刃山(在縣北十里李膺蜀記山長八里/髙出衆峯形如鏵刃舊志有孔家)¶
　　(山在縣北十里峯/巒孤髙峙立縣北)天臺山(在縣北三十里層/巒髙峻望若臺閣)東帽¶
　　山(在縣東/一里)西帽山(在縣西一里與東/帽山東西對峙)斗山(在縣/城内)掛¶
<pb:KR2k0052_WYG_025-32b>¶
　　榜山(在縣西二十里每省試邑人/視雨後土頽痕卜中式多寡)崆峒山(在縣北/十里有)¶
　　(洞可容/千人)鳯凰山(在縣北四十里儼如飛鳯/上有二泉併出謂之鳯眼)雲梯嶺¶
　　(在縣西二十六里自髙橋抵/便民舖約四里許峯嶺陡峻)噴珠巖(在縣西四十/五里泉滴不)¶
　　(竭/)闗索坪(在縣北四十里寛平無際/相傳闗索曽駐兵於此)中江(在縣西/南一名)¶
　　(凱江又名西橋河自羅江縣流入縣境六十里至/縣城西又遶城南合東溪又東南流五里合余家)¶
　　(河又東北曲流四/十里逹潼川州)東溪(在縣東一名東橋河源出/涪城山溪西南流五十里)¶
　　(至縣城東轉南至/𤣥武山下入江)雙橋河(在縣南舊志在縣西二/十六里源自西北白蓮)¶
　　(洞流來合别溪數里匪為龍王潭迂迴曲折又㑹/郭家河龍潭河為一至銅魚山前入江又有清溪)¶
<pb:KR2k0052_WYG_025-33a>¶
　　(河在縣西三十/里亦流合焉)郪江(在縣南九十里源出銅山水/清如玉亦曰玉江東流經州)¶
　　(南至蓬溪縣界入涪寰宇記郪江源出𤣥武縣東/南流入銅山縣界又飛烏縣有小郪江源出縣西)¶
　　(南蓮池鄉小山下東流入縣郭又七十六里合郪/江輿地紀勝郪江源出銅山縣赤崖溪流經飛烏)¶
　　(㑹泉流/入長江)硝河(在縣東一百二/十里其水出硝)魚塹河(在縣東南二/百里居民於)¶
　　(此塹/魚)聖水泉(在縣東一里𤣥武/山下唐王勃有詩)飛來泉(在縣西南/一百二十)¶
　　(里銅山側噴流/如飛味甚甘美)洗墨池(在縣前水色如墨相/傳有仙人洗筆於此)李廣¶
　　泉(在縣北六十里相傳李廣提兵至/此乏水廣望巖發矢水随箭出)青洲(在縣北/五十里)¶
　　(水出山澗清潔異/常前有青洲寺)龍王灘(在縣西十五里水發山/谷深數十丈天旱土人)¶
<pb:KR2k0052_WYG_025-33b>¶
　　(取水禱/之即雨)金水河(在縣南一百四十/里流入飛烏江)蔡家溝(在縣西/六十里)¶
　　(南流入/綿陽河)¶
　　遂寜縣¶
　　粉壁山(在縣東五里七峯連亙/揷天峙縣東南水口)白鹿山(在縣東/八里)靈¶
　　泉山(在縣東十里山頂有泉寳祐六年紐璘侵蜀/蜀帥蒲澤之命楊大淵等守劍門及靈泉山)¶
　　(即/此)尋香山(在縣東二十里本名血腥山刺史/白子昉改名相近又有雲靈山)龍頭¶
　　山(在縣東五十里上有石狀如龍/頭唐乾元二年奏置龍歸寺)銅盤山(在縣東/五十里)¶
　　(寰宇記在小溪縣壁/立四絶人莫能上)壁山(在縣南七十里一名黄/羅崖傍有石舍洞輿地)¶
<pb:KR2k0052_WYG_025-34a>¶
　　(紀勝洞在遂寧縣大像閣下狀/如堂宇洞前大江匯為淵潭)三州山(在縣南/三十里)紫¶
　　華山(在縣南百里/上有龍洞)崙山(在縣南百餘里千仭/屹立其南為寳盖山)龍龕¶
　　山(在縣南一百四十里元和志崇龕山在崇龕縣/西三里因取為縣名九域志安居有隆龕山寰)¶
　　(宇記又有八角山在崇龕縣東三十里奴雲山在/縣南十里又奴雞山去縣六十里與銅梁縣接界)¶
　　魚龍山(在縣南一百五十里形如魚龍/寰宇記安居縣有魚龍山即此)梵雲山(在/縣)¶
　　(西南二里四面懸絶東臨涪水西枕零星池輿地/紀勝有梵宇山在府城西舊名中隱唐天實中改)¶
　　(名即/此)書臺山(在縣西南唐張九宗讀書於此/與寳臺及金魚山相連為三峯)丹山¶
　　(在縣西南五里書臺之左有二峯/左曰天榜右曰金魚下有金魚鎮)柔剛山(在縣西/南元和)¶
<pb:KR2k0052_WYG_025-34b>¶
　　(志在安居縣東二十/里周柔剛縣以此名)繖山(在縣西南輿地紀勝在/安居縣南三十里以形)¶
　　(似名又茗山在安居縣南七十里又白崖山在安/居縣茗山鎮嘉定己卯擒潰卒莫簡等於此相近)¶
　　(有佛母山又有虎盤山四面陡絶/昔朱延慶嘗立寨於此名虎盤寨)鳯凰山(在縣/西)長¶
　　樂山(在縣西三里形如盤龍/頂平如砥相接寳臺山)寳臺山(在縣西五里/頂平如臺故)¶
　　(名/)卧龍山(在縣西輿地紀勝在梵宇山西二里有/佛現嶺聖水井巖壑之勝甲於一方)¶
　　箕山(在縣西二十里與西眉/競秀為縣西南望山)石盤山(在縣西二十/五里岡阜蟠)¶
　　(屈林木葱舊絶頂/有石如盤因名)鳴鍾山(輿地紀勝在縣西三十/里舊名鏡山宋初避諱)¶
　　(改/名)奴厥山(在縣西五十里峯巒髙聳/本名屈山唐景雲中改名)石城山(在縣/西五)¶
<pb:KR2k0052_WYG_025-35a>¶
　　(十里四/面如城)玉堂山(在縣北十五里峯/巒聳秀氣象雄峙)東臯山(在縣北/二十里)¶
　　(舊志有鳯臺山在/縣北二十五里)廣山(在縣北十里山極孤峭涪/江郪水㑹其下下有龍潭)¶
　　(山絶頂有/葛仙洞)&KR0987;子山(在縣東北十五里方輿勝覽在/小溪縣白水鎮環山之民素以)¶
　　(植蔗凝糖為業相傳唐大厯間有僧/教以凝成糖霜色如琥珀遂為上品)鶴鳴山(在縣/東北)¶
　　(二十里上有古觀松頂常有皓鶴鳴唳/相傳張道陵嘗隱此又有董真人洞)資聖山(在/縣)¶
　　(東五里山下有井不/溢不涸傍建靈泉寺)明月山(在縣北五里襟帶兩/溪幽林古寺秋光掩)¶
　　(映潇灑/出塵)文筆山(在縣東七里山勢髙聳連亙/數十里中有一峯逺望如筆)旂山¶
　　(在縣東十里勢若龍旂/相傳現赤痕則發科第)樊噲山(在縣東南五十里/上有揷旂石相傳)¶
<pb:KR2k0052_WYG_025-35b>¶
　　(漢初樊侯曽/駐兵於此)瑤山(在縣南一百三十里諸山羅/列為安岳遂寜大足分界)月¶
　　巖(在縣西南輿地紀勝在安居縣南五里髙灘/福聖院依巖築屋下瞰韓朋溪後巖尤竒)大¶
　　佛巖(在縣東南七十里巖高十餘丈勢甚陡峭鐫/佛像於上髙與巖稱下臨涪水傍有石磴歴)¶
　　(階響應如/琴聲鳴)招隱洞(在縣北輿地紀勝在/長江縣南二十里)涪江(在縣/東二)¶
　　(里自蓬溪縣流入五十里經縣城東又一百二十/里入安居縣界舊志相傳宋時水從大木山經府)¶
　　(城外南北平原數十里其後徙而西流明正徳以/後為城郭患庚辰邑人席書議以塞楊渡口疏乾)¶
　　(河子使江流經大木山下端本塞源為上筞塞光/虎嶺口濬江東流使文家江岸不受衝激為中榮)¶
　　(運河東土石専塞文家口使江流不能衝圮為下/筞知縣劉樽不能用上䇿止開濬中洲導水而東)¶
<pb:KR2k0052_WYG_025-36a>¶
　　(於西岸用竹簍實石幇䕶數層久之岸復衝圮嘉/靖戊申知縣蕭禹臣於老官廟迤北作木圈實石)¶
　　(幇䕶隄岸凡一百五丈廟南復增舊隄九十三丈/又欲修築老茍濠口不果其後乾河口衝決漸大)¶
　　(每秋漲則/兩江並行)赤溪(在縣北十五里即蓬溪也自蓬溪/縣流入至傘子山下浮山壩入江)¶
　　北流溪(在縣西十五里一名倒流溪源/自涼水井東北流十五里入江)卜油溪(在/縣)¶
　　(南梵雲山下輿地紀勝土人每於人日遊/溪濵以清油置水中觀其暈以占休咎)石子溪¶
　　(在縣南五里源自山澗流經廣/徳梵雲横繞城南又東入江)安居河(在縣南自/樂至縣流)¶
　　(入又東入合州界入江九域志遂寧有大安溪即/此輿地紀勝大安溪在安居衆水之闗東至合州)¶
　　(入江孟蜀時嘗取魚於此當時號曰禁溪又有九/曲溪在安居頭陀寺傍九曲入大安溪舊志安居)¶
<pb:KR2k0052_WYG_025-36b>¶
　　(河在縣西南四十里源自中江飛烏山縈紆南下/㑹郪水白馬河至安居鎮合永寜河其流漸大又)¶
　　(經永樂里合石羊河為兩江口又經河都大安里/至安居縣入江又有磨溪在縣東南四十里匪入)¶
　　(溪水/入江)虛星池(在縣西南四里寰/宇記謂之零星池)龍池(在縣北寰宇/記相傳池側)¶
　　(有桺樹大十圍周天和初有龍/自樹升天自後樹枯池亦涸)眀月池(在縣北五/代唐天成)¶
　　(中孟知祥董璋連兵侵遂州突次明月池州帥夏/魯竒力不敵退守州城知祥等自明月池進攻䧟)¶
　　(之輿地紀勝在/小溪縣北五里)黑龍潭(在縣南八十里/澄潭百丈不涸)湧泉(在縣/西北)¶
　　(玉壘鎮清泉湧/出灌溉田畝)仙井(在縣治内後唐守將/夏魯竒死節於此)金璧池¶
　　(在縣城内晚霞倒/映其色如金今涸)¶
<pb:KR2k0052_WYG_025-37a>¶
　　蓬溪縣¶
　　蓬萊山(在縣東/半里)赤城山(在縣東二里中峯蔚然左/右環拱上有髙臺五層山)¶
　　(皆赤土縣城/舊跨其麓)安樂山(在縣東五里一名飛龍/山層巒起伏形勢如龍)明珍¶
　　山(在縣東/二十里)風門山(在縣東南寰宇記在青石縣東/三十里四面峻巖常有清風相)¶
　　(近曰髙/坪山)茸鍾山(在縣東南一百/五十里産茸草)青石山(在縣東南/一百九十)¶
　　(里與重慶府合州接界元和志在青石縣東南水/路五十九里為遂合二州之界舊志山出青石可)¶
　　(為鐘/磬)龍多山(在縣東南二百里接合州界綿/亙深逺下有石仙巖詳見合州)書案¶
　　山(在縣南儒學面/山形如書案)連珠山(在縣南五峯連/拱勢若連珠)司馬城¶
<pb:KR2k0052_WYG_025-37b>¶
　　山(在縣南十里昔黎逹為遂州司馬值民方/避難乃擇山之懸絶處築城限阻因名)銅鉢¶
　　山(在縣南二十里舊志有石門山在/縣南二十里有闗如門疑即此)瑞山(在縣南/三十里)¶
　　(對峙者為/石碑山)盤龍山(在縣南/五十里)石峯山(在縣西南三十/五里山勢髙峻)¶
　　(相近有大面山/與遂寜分界)廟山(在縣西南寰宇記在長江縣/南十里孤峯峻秀下臨江島)¶
　　(唐乾元元年勅/置龍臺觀於此)龍門山(在縣西一里兩/山對峙如門)石香爐山¶
　　(在縣西/十五里)大照山(在縣西五里峻嶒峻/絶躡其項一望無際)應斗山(在縣/西二)¶
　　(十里溪水繞之迤/邐七峯形如北斗)賓王山(在縣西四十八里古名/頼王山唐大厯十四年)¶
　　(度支使牒管内山川名有賴字者/並改之刺史盧幼平因改今名)明月山(在縣西/七十里)¶
<pb:KR2k0052_WYG_025-38a>¶
　　(涪江之西寰宇記在長江縣/西二里兩峯對峙下臨涪水)伏虎山(在縣西輿地/紀勝在長江)¶
　　(縣西三十里相近有馬鞍山又/四方山在長江縣西五十五里)五龍山(在縣西輿/地紀勝在)¶
　　(長江縣長灘鎮東五里分為/五支山脈盡處各湧一泉)㸃燈山(在縣西百里/髙峻聳秀)¶
　　跨鼇山(在縣西二百十/里下為客館鎮)伏龍山(在縣西二百里輿/地紀勝在客館鎮)¶
　　(北二里下有火井地窪若池以薪引之有聲隠隠/出地中少頃炎熾夏月積雨瀦水則焰生水上水)¶
　　(為之沸而寒如故冬月水涸/則土生焰觀者至焚衣裾)麒麟山(在縣西二百/二十里相近)¶
　　(有文臺山峯巒/秀峙下多古冢)龍馬山(在縣西/北十里)髙升山(在縣西北/三十里髙)¶
　　(數十仭登眺間衆山皆在其/下相近曰五面山五峯髙聳)跪象山(在縣北隔溪/産何首烏其)¶
<pb:KR2k0052_WYG_025-38b>¶
　　(大如斗又有石龍/山在縣北一里)鼓樓山(在縣西北三十里雙峯/對峙髙千餘仭蜀王時)¶
　　(常置鼔樓於/上以望烽火)奴衮山(在縣北十里又/二里有跨鶴山)髙峯山(在縣/北十)¶
　　(五里有二泉/左清右濁)石魚山(在縣東上有梓潼宫相/傳此山曽出石魚故名)九節¶
　　嶺(在縣東南寰宇記在青石縣/東二十九里九節溪出此)韭菜巖(在縣東南/一百里盤)¶
　　(旋峙立髙數千丈巖半一小臺人跡不能/到中産韭菜四時秀嫩相傳神仙所種)七弟巖¶
　　(在縣西南十五里有巖七/堵鱗次相連比之兄弟)涪江(在縣西南五十里/自射洪縣流入又)¶
　　(南四十里入遂寜縣界元和志涪江經長江縣南/又經青石縣南寰宇記長江縣以界内大江為名)¶
　　(即涪江也輿地紀勝涪江過長江縣與郪水合又/東南流至郡舊志涪江繞縣之西南自馬家渡入)¶
<pb:KR2k0052_WYG_025-39a>¶
　　(縣境流經康家渡走馬窑長江舊縣明水寨/焦石壩黄龍壩青石舊縣折入安居縣界)郪江¶
　　(在縣西自中江縣經州南流至明水寨北入涪江/其合流處曰郪口宋元嘉十三年蜀賊程道養猖)¶
　　(獗蕭汪之討之軍至郪口賊黨白氐奴請降道養/兵敗逃入郪山輿地紀勝郪水自銅山飛烏合衆)¶
　　(流歴長江/㑹涪水)瑰溪(在縣西輿地紀勝自通泉縣界西/流至長江縣山如劈開水從高注)¶
　　(下為龍湫出峽合郪水又有靈溪亦自通泉流入/合石鹽溪入郪水舊志又有濛溪在縣西二百二)¶
　　(十里源自舊飛鳥縣縈廻曲折經麒麟山又有石/狗溪在縣西二百十里客鎮溪在縣西一百里小)¶
　　(蒜溪在縣西一百五十里聚商貿易其利甚廣又/長潭溪在縣西一百十里合麻油溪入江皆郪江)¶
　　(支流/也)蓬溪(在縣北源出南充縣界西南流歴遂寜/縣&KR0987;子山入江寰宇記蓬溪縣以邑内)¶
<pb:KR2k0052_WYG_025-39b>¶
　　(蓬溪為名輿地紀勝有赤溪自利國/鎮西流入小溪縣東合涪江即此)老葢溪(在縣/東三)¶
　　(十里西南流循相馬口入江又馬堵溪在縣西二/十五里利國溪在縣西三十里亦南至相馬口入)¶
　　(江/)珠玉溪(在縣西南七十里寰宇記在青石縣以/地有珠玉邨因名又南有荷郁溪李呈)¶
　　(溪皆西/流入江)九節溪(在縣南一百二十里西南流入江/元和志源出青石縣東二十六里)¶
　　(灘有九/節因名)髙洞龍潭(在縣西二/十五里)洗芝溪(在縣東二里/水入涪江)¶
　　羊龍潭(在縣南百里有龍王祠每祈雨用空瓶將/蠟封固入龍口中以揺瓶得水為驗即疾)¶
　　(馳緩則大雨/随瓶而至)放生池(在縣東南龍多山下相傳/唐武后嘗令放生於此)聖¶
　　泉(在縣東南龍多山下有淳祐二十年/丈震恊記牛仙尉祈雨靈應事碑)¶
<pb:KR2k0052_WYG_025-40a>¶
　　安岳縣¶
　　鳯凰山(在縣後突兀百/仭一名鐵峯山)大雪山(在縣北五里上有/棲巖寺宋馮山讀)¶
　　(書於/此)鼇魚山(在縣北二十/里以形似名)瑞雲山(在縣東五十里/四壁如削邑人)¶
　　(張侍御築/砦於此)安泉山(在縣南三里/有賈島墓)金羊山(在縣西/五里)安¶
　　岳山(在縣西南一里/一名多岳山)靈居山(在縣東南一里上有/圓龜洞葛仙洞為遊)¶
　　(覽勝地其左為鼔樓山崖石積疉如樓又乾艾山/在縣南十五里龍馬山在縣南四十里香爐山在)¶
　　(縣南五十里雲峯山在縣南五/十里挂鐘山在縣南八十里)白雲山(在縣東二/十五里)¶
　　魚龍山(在縣東/六十里)鐵峯山(在縣西南三里山有石/洞相傳賈島讀易於此)龍¶
<pb:KR2k0052_WYG_025-40b>¶
　　泉山(西自鐵峯南自内江二支㑹合騰躍若龍諸/峯環繞山曲如几麓有泉如注學宫在焉)¶
　　東林山(在縣北/一里)文魁山(在縣東/十里)獅子山(在縣北三/十里形如)¶
　　(獅/子)香雲山(在縣南十里山頂/有池水甚甘冽)帽盒山(在縣南/八十里)琴山¶
　　(在縣北/五里)艮巖(在縣南/十里)西巖(在縣西/四里)安居水(在縣東/北又東)¶
　　(流經遂寧縣界入江元和志在普慈縣北一里流/經安居縣明一統志大安溪在安岳縣北七十里)¶
　　(即/此)通賢溪(在縣北五十里自樂至縣流入/又東南流三十里入遂寜縣界)龍溪(源/出)¶
　　(香雲/山下)岳陽溪(在縣南即龍溪之下流宋太守彭乘/臨溪鑿石為曲水毎嵗修禊於此以)¶
　　(乘嘗官翰林故名翰林灘又有雙溪/在縣西七里與岳陽溪合流而東)苦竹溪(在縣/東二)¶
<pb:KR2k0052_WYG_025-41a>¶
　　(十/里)鴛鴦溪(在縣西/十里)破石井(在縣西有巨石中分而/出水相傳陳摶所鑿)¶
　　方池(在縣北舊有/陳摶手植蓮)流桮池(在縣東宋郡/守彭乘所鑿)葛仙井(在/縣)¶
　　(東南雲/居寺)¶
　　樂至縣¶
　　官禄山(在縣東/二里)四面山(在縣東十里/四方如塔)坐佛山(在縣/東四)¶
　　(十/里)鳯凰山(在縣東南/二十里)石佛山(在縣東南/七十里)大婆娑山¶
　　(在縣南一里其山綿亙數百里寰宇記大婆娑山/在普慈縣西十里輿地紀勝婆娑山上有玉龍淵)¶
　　小婆娑山(在縣北一里與大/婆娑山南北相峙)玉女山(在縣南/十五里)七盤¶
<pb:KR2k0052_WYG_025-41b>¶
　　山(在縣南四十五里岡巒/曲折凡有七盤因名)周鼎山(在縣西三十里/形如鼎下有清)¶
　　(水潭即桂/林溪源也)鳳飛山(在縣西/北五里)金馬山(在縣西/北十里)寳鼎山¶
　　(在縣西北七里/有放生溪出此)天䘏山(在縣北/三里)香臺山(在縣西/五里)銅¶
　　鼓山(在縣西/四十里)老君山(在縣東輿地紀勝/在州北二十里)紫㣲山(在/縣)¶
　　(東南輿地紀勝在州東門外又北壇/山在州東北二里相近有走馬山)乾峩山(在縣/東南)¶
　　(寰宇記在普康縣/其山四面嵯峨)硯臺山(在縣東四面如削上有/平臺如硯山足即樂至)¶
　　(池為一/邑勝槩)梅庵山(在縣南一里竹木/秀麗上有梅庵寺)靈龜山(在縣東/即古學)¶
　　(基在先/農壇後)玉欄坡山(在縣東八里山形盤曲望/如玉欄有鹽井亦名玉欄)筆架¶
<pb:KR2k0052_WYG_025-42a>¶
　　山(在縣北十里/以形似名)金鷄山(在縣東二/十五里)仙遊洞(輿地紀/勝在縣)¶
　　(圃南山/之下)龍湫洞(在縣東南蟇頤潭/側廣濶可容多人)盤谷洞(在縣南/石刻小)¶
　　(盤谷/三字)清水潭(在縣東三十里在周/鼎山下瑩如璧玉)龍潭(在縣西三/十里相傳)¶
　　(潭下有龍/禱雨輙應)樂至池(在縣東二里縣因以名宋㓂凖/為樂至令嘗讀書於此明知縣)¶
　　(朱統直遷學於池/北即以池為外泮)蓮池(在縣東一名洗馬池/舊傳勾侍郎所鑿)玉帶¶
　　溪(在縣西/十里)桂林溪(在縣西/三十里)放生溪(在縣東四十里/源出寳鼎山)¶
　　十里溪(在縣東十里鹽/井多在此處)勝水河(在縣東/六十里)九曲河(在/縣)¶
　　(東三十里鑿成九曲引/小谿水以流觴因名)¶
<pb:KR2k0052_WYG_025-42b>¶
　直𨽻瀘州¶
　　南壽山(在州東南二十里山形髙秀本名博望山/即諸葛武侯屯兵處宋政和中平晏州叛)¶
　　(夷守臣繪圖以進/神宗悦之賜今名)寳山(在州西一里一名瀘峯又/名堡子山髙三十丈下瞰)¶
　　(城郭萬瓦鱗集為一州之勝其麓有木龍巖諸葛/武侯甞駐節於上又名得功山在昔多瘴惟夏月)¶
　　(可登有古榕樹夭矯如龍舊有武侯廟每嵗蠻人/相率拜於像前宋劉光祖詩蜀人所至祀遺像蠻)¶
　　(獠猶知問舊碑明學使/何閎中更名大忠山)神臂山(在州東八十里北/臨江渚險固可憑)¶
　　(宋淳熙中余玠嘗遷/州治於此號鐵瀘城)仙頂山(在州東/七十里)瑞鹿山(在州/南五)¶
　　(里五代周時道士尹希嚴開山有/白鹿徃來山中因名上建瑞鹿亭)豸角山(在州南/十里特)¶
<pb:KR2k0052_WYG_025-43a>¶
　　(出衆山與四峯山相/望上有吕仙亭遺跡)方山(在州西四十里又名雲/峯山勢髙聳下瞰兩江)¶
　　(華陽國志江陽縣有方山蘭祠寰宇記在縣東二/十里山形八角唐天寳六年敕改又名回峯山舊)¶
　　(志山有九十九峯頂有池周一里許北去資江十/餘里上有魏武帝廟唐𤣥宗勅建昔漢光武微時)¶
　　(過江陽生一子望氣者言江陽有貴兒氣州人因/王莽亂求而殺之光武即位為子立祠於山不許)¶
　　(江陽人/冠帶)四峯山(在州東二十里/與豸角山相望)五峯山(在江北五/峯並峙有)¶
　　(宿雲窩觀/風亭諸勝)歸子山(在州東/三里)雲錦山(在州東北六十/里土人元旦日)¶
　　(於此迎/神祈嵗)馬鞍山(在江北形似/馬鞍故名)龍貫山(在州北六十/里接富順縣)¶
　　(界山勢髙聳茂林蓊蔚上有石海螺吹之山谷/皆震相傳為公輸子遺蹟明建文帝嘗幸此)五¶
<pb:KR2k0052_WYG_025-43b>¶
　　仙山(在州北六十里舊傳有五/仙人奕棋於此石跡猶存)髙奎山(在州東北/二十里山)¶
　　(勢巍峩與/州治對峙)金紫山(在州東/北十里)三華山(在州北二十/里山有三峯)卧¶
　　龍山(在州北四十/里形如伏龍)玉蟾山(在州北六十里琳宫梵/宇綿亙其上名人題詠)¶
　　(甚多明楊慎大書玉/蟾二字石坊尚存)腰營山(在州西南舊瀘州衛/北二十里明初命将)¶
　　(南征嘗屯/駐於此)鉢盂山(在江北/形如盂)尖峯山(在江東/六十里)滴乳巖¶
　　(在州西一里有泉自巖石中流出味甚甘黄山谷/大書滴乳巖三字按山谷集云瀘州大雲寺西偏)¶
　　(崖石上有甘泉滴瀝/一州泉味皆不及也)使君巖(在州南五里宋使/君王獻可逰賞處)鄉¶
　　校巖(在州北百里元人白/良書鄉校二字於石)古洞巖(在州西南九妵/司南二十里)¶
<pb:KR2k0052_WYG_025-44a>¶
　　黄龍堆(江中有大石闕昔人/汲水見龍卧石闕)龍女洞(在州北二十/里崖半有二)¶
　　(穴幽䆳深窈人跡/罕到宋李燾有詩)飛雲洞(在州西南十里宋/唐子西讀書處)思峩¶
　　洞(在州南二百里初入稍隘已乃宏廣石髓/凝結宛若堂宇相傳為故思峩州地因名)仙洞¶
　　(在州西南深一里/中有池水不竭)飛霞洞(在州南明韓/飛霞修煉處)荼䕷洞(在/州)¶
　　(南二/里)大江(在州東門外自納谿縣流入州境三十/里至州城東北合沱江名曰合江又東)¶
　　(六十里入合江縣界華陽國志江陽江中有大闕/小闕季春黄龍堆沒即平水經注江水自漢安又)¶
　　(東經江陽縣南雒水注之又東經樊口灘又經大/附灘頻歴二險又東至符縣按此水元和志又名)¶
　　(汶江寰宇記又謂之瀘江舊志自州城南又東北/出而㑹雒江今州治東即為江滸夏潦水漲兩江)¶
<pb:KR2k0052_WYG_025-44b>¶
　　(環合瀰漫浩渺如大海然州人/謂之海觀相傳孝子伯竒溺處)宋江(在州東源出/永寜大壩營)¶
　　(下流合永寧河至納谿入江按新唐志/瀘州督羈縻宋州水盖以州得名也)資江(在州/北亦)¶
　　(曰沱江亦曰湔水亦曰雒水亦曰綿水自富順縣/流入州境八十里至州城東北隅入大江漢志綿)¶
　　(虒縣湔水東南至江陽水經注雒水自資中經漢/安縣謂之綿水又至江陽方山下入江謂之綿水)¶
　　(口亦曰中水元和志中江水亦/曰綿水經縣北三里出麩金)支江(在州西北六/十里源自富)¶
　　(順縣掾子漕流入州境又南/五十里至懐徳鎮入資江)思晏江(在州西四里/自榮昌縣流)¶
　　(入又四十里至福集場繞玉蟾山下南入資江又/有九曲溪在州北九十里自隆昌縣流入州境十)¶
　　(里至嘉明鎮又三十里/至玉蟾山下合思晏江)悦江(在州東北二十里/以經廢悦州故名)澄¶
<pb:KR2k0052_WYG_025-45a>¶
　　溪(在州南門外源出寶山/下水常澄澈流入大江)拙溪(在州東北七里黄/山谷過此墜驢號)¶
　　(為拙溪大書/二字鐫於石)馬謖溪(在州西寳山下武侯征南蠻/謖獻輿地圖屯兵溪上因名)¶
　　桺林溪(在州北即資江小河/口因夾岸皆桺故名)龍馬潭(在州東二十/里唐王昌遇)¶
　　(仙授以道術比歸呼道童以馬送瞬息/至家而馬化龍入潭中潭上有冲虛觀)雙井(在州/北二)¶
　　(十里宋紹興中掘地得碑知/為唐乾元間蘓得先所鑿)¶
　　江安縣¶
　　鳯凰山(在縣東/五里)湖羊山(在縣東六里相傳湖/羊道人煉丹於此)照山¶
　　(在縣南方輿勝覽鏡子山在縣南五里又名照山/峯嵐葱翠傍有二龍潭旱禱輙應又有眠雲石襲)¶
<pb:KR2k0052_WYG_025-45b>¶
　　(淵橋玎璫巖磨䥥/溪為一邑之勝)漢陽山(在縣南四里孤髙/突起為南境之望)安逺¶
　　山(在縣南四十里聳然特出梵刹數重寺門一石/刻云昔日壝壇舊醮天如今原嶺盡桑田路迎)¶
　　(馬首皆冠帶城上何須再控/弦相傳武侯駐軍時所作)連天山(在縣南七十/里迴旋曲折)¶
　　(髙聳叅天/綿水出此)雙松山(在縣北五里上有玉皇觀樓閣/巍峩逺眺百里明正徳間州人)¶
　　(韓飛霞修煉/於此尋得道)小龜山(在縣南一百里昔於此築/城獲一小龜金紋故名)道¶
　　祝山(在縣北/四十里)賞静崖(在縣東南宋吕/伯祐讀書之所)鳴璫崖(在縣/南約)¶
　　(髙五六丈下臨深潭水滴潭中/若玉珮聲石鐫鳴璫崖三大字)大江(在縣北自南/溪縣流入又)¶
　　(東入納谿縣界水經注江水自僰道東經漢安縣/北又東至江陽元志汶江經綿水縣東又經江安)¶
<pb:KR2k0052_WYG_025-46a>¶
　　(縣/北)淯溪(在縣西自長寧縣經安寜橋流入合/綿水至縣西北隅入江曰綿水口)綿溪¶
　　(在縣西隋志綿水縣/有綿今無可攷)涇灘(在縣南三十里灘上有/山瀑布飛下相傳武侯)¶
　　(誓師/之地)白龍池(在縣東二十里相傳有/白龍潛其中旱禱輙應)白馬泉(在縣/北一)¶
　　(百十里昔有馬出遊人/逐之入泉禱雨多驗)湧泉(在縣東/五里)蘓公井(在縣/東相)¶
　　(傳蘓洵擕二子謁雷簡夫時/廰右泉出味極甘冽故名)鹽井(在縣東北華陽/國志漢安縣有)¶
　　(鹽井元和志有可盛鹽/井在縣西北十一里)¶
　　合江縣¶
　　鳯儀山(在縣西城内山麓有龍/洞泉水黝然四時不絶)月臺山(在縣南五/里孤峯特)¶
<pb:KR2k0052_WYG_025-46b>¶
　　(立小溪環繞其/麓形如新月)少岷山(在縣西五里一名安樂山/三峯竒秀隋劉真人昇仙)¶
　　(於此上有延真觀及石櫃為仙人蔵經之所又金/線井常有仙魚影隱隱石壁中山有八洞通南巖)¶
　　(有石曰許由瓢又有楠木臺仙人石芙蓉城滴水/巖白猿洞諸景唐先汪詩碧峯横倚白雲端隋代)¶
　　(真人化蹟殘翠柏不凋龍/骨痩石泉猶在鏡光寒)榕山(在縣東南十里山/多榕樹故名宋嘉)¶
　　(熙中築城於此上有天符葉如茘枝少長紋如蟲/篆不知何木或以為劉真人仙蹟東坡詩大仙化)¶
　　(去知何日心印相傳/世共珍俗名榕子山)丁山(在縣西南十五里明學/使王勅改名文明山有)¶
　　(丁公廟碑乃/蕭齊時立)龍掛山(在縣西南五十里古純州地/巖巒崒嵂林壑清幽土人每)¶
　　(見龍現其上雲日/暎耀鱗爪宛然)先氏巖(在縣北六十里又名書/巖廣袤百歩飛泉簾垂)¶
<pb:KR2k0052_WYG_025-47a>¶
　　(嵐光林影映帶左右即/唐神童先汪讀書處)洞賓巖(在縣南馬街渡相/傳居民常見一道)¶
　　(人角巾黄服隱見巖端因鐫吕純陽像於石凌江/特立神氣如生巖左右泉溜滴瀝宛若噴珠明嘉)¶
　　(靖間副使曾震大書曰山/水竒觀又曰中流砥柱)木皮箐(在縣南四十里/懸崖幽壑豐草)¶
　　(長林廣袤百里行/者多攀蘿緣竹)石貝壠(在縣東十里江滸一岡/嶄然層石居其上副使)¶
　　(曾震大書石貝佳/景四字鐫於石)長春洞(在縣東三里有盤根老/樹羅絡石罅明處士馮)¶
　　(時鑿池洞口篆/天下竒觀四字)水白米洞(在縣北五里有石竇流/泉香冽昔傳一悟僧處)¶
　　(洞中每清晨白米從/石泉流出止給日食)大江(在縣北自瀘州流入又/東北入重慶府江津縣)¶
　　(界水經注江水自江陽又東過符縣北鰼部水/從符闗東北注之又東北至巴郡江州是也)之¶
<pb:KR2k0052_WYG_025-47b>¶
　　溪(在縣南一名小溪發源播州至髙洞與安樂/溪㑹溪中怪石嶙峋奔濤洶湧曲折如之字)安¶
　　樂溪(在縣西南自仁懐縣流入即古大渉水也又/有鰼部水漢志南廣縣有大渉水北至符入)¶
　　(江水經鰼部水入江闗東北注江酈注符縣治安/樂水㑹水源南通寧州平夷郡鄨縣北經漢安縣)¶
　　(界東又經符縣北入江其鰼部水或是水之殊目/也寰宇記安樂溪水從牂牁生獠界流来八十里)¶
　　(與汶/江合)䝉泉(在縣西五里石壁數仞泉/從石竇流出旱禱輒應)白龍潭(在縣/西北)¶
　　(十/里)流桮池(在縣南八里水從巖中引出盤石/如席曲水流觴晉王琛遊賞於此)巔池¶
　　(在縣南一百里山頂周圍一/里有寵潜其中禱雨輒應)¶
　　納谿縣¶
<pb:KR2k0052_WYG_025-48a>¶
　　掇旗山(在縣北四里相傳武侯/䜿旗於此以誓蠻人)樓子山(在縣東一/里層峯疉)¶
　　(嶂儼若/樓閣)五頂山(在縣東/五里)舞鳳山(在縣西南五十/里形如鳳舞)馬¶
　　鞍山(在縣南/三十里)亂石山(在縣北十里相傳昔有道人/修煉於此鐫曙霧招霞四字)¶
　　(於/石)牛心山(在縣西南/三十里)朝陽洞(在縣西二里昔有髙/僧玉沐講經於此)¶
　　天仙洞(在縣南二十里道路紆曲洞/在半巖俯視羣峯為邑勝境)大江(在縣北/自江安)¶
　　(縣流入又東北入瀘州界有掇旗/灘在縣東二里亦以武侯得名)納溪(在縣西一/名雲溪寰)¶
　　(宇記源從牂牁生獠界来入汶江舊志源出永寧/衞界阿永番部凡永寧及瀘州衞北諸水匯流經)¶
　　(江門峽大洲而北/至縣西門入大江)¶
<pb:KR2k0052_WYG_025-48b>¶
　　九姓司¶
　　中和山(在九姓司南十里秀峯特出相傳天/將晴則朝霞朗耀欲雨則烟霧迷空)落雨¶
　　山(在九姓司西十五里峯頭有/霧必雨農人以此占旱潦)寨山(在九姓司西/南一里宋於)¶
　　(此置千戶所/管領土人)麻塘坎(在九姓司北五里/明拒奢逆之處)天蓬洞(在/九)¶
　　(姓司東三十里明/奢逆據為險)漁漕溪(在九姓司東/馬口崖下)金鵞池(在/九)¶
　　(姓司西南/五十里)¶
　直𨽻資州¶
　　東皋山(在州東/二里)蘭山(在州東十五里髙三里/上有八面懸崖峭壁)鶴鳴¶
<pb:KR2k0052_WYG_025-49a>¶
　　山(在州南相傳張道陵/乗白鶴飛鳴於此)銀山(在州東南四十里形/如錠唐田遊巖入蜀)¶
　　(居此山聚弟子歌雅詩/以為樂今有雅歌臺)三元山(在州南/一里)石人山(在/州)¶
　　(南十五里隔/中江髙八丈)鐵山(在州南五十里其山/出鐵接威逺縣界)奴鉢山(在/州)¶
　　(西/南)玉京山(在州西南五十里峭嶮壁立挿天/連雲一名玉清山上有觀曰太霄)金爐¶
　　山(在州西南五十里又天/馬山在州西南六十里)平岡山(在州西三里相/傳仙宗所宅)¶
　　醮壇山(在州西/二里)奴吉山(在州/西)四明山(在州西北一/里其上嘗有)¶
　　(光/)盤石山(在州西二里狀如盤/陀後周改縣名以此)重龍山(在州北二/里盤屈如)¶
　　(龍上有池大旱不竭山側/有巖泉水滴瀝名君子泉)鳳凰山(在州北/一里)資山(在/州)¶
<pb:KR2k0052_WYG_025-49b>¶
　　(西北七/十里)丹神山(在州北五里天旱祈禱/即雨丹山縣以此名)五龍洞(在/州)¶
　　(西八/十里)炳靈洞(在州東一/里火峯頂)天牙石(在州北一里兩石/並列如牙因名)¶
　　中江(在州南自資陽縣流入州境東南曲流七十/里至城西南轉東流十里至唐明渡合都溪)¶
　　(又四十里入内江縣界又名/資江中多魚鼈亦出麩金)珠江(在州南昔江中/有光夜現人以)¶
　　(為珠/故名)大濛溪(在州西二十里源出龍家壩東流二/十里至唐明渡入資江又謂之都溪)¶
　　(内有石龍三/旱禱輒應)龍水(在州南古龍水縣西北從仁壽/縣流入過州至盤石入中江)¶
　　百枝池(在州北七十里周迴六十里貞/觀中將軍薛萬徹决使東流)鹽井(元和/志銀)¶
　　(山縣有鹽井十一九域志盤石縣有鹽井/十八舊志有羅泉井在州西一百二十里)¶
<pb:KR2k0052_WYG_025-50a>¶
　　資陽縣¶
　　寶臺山(在縣東/二里)丹山(在縣東/七十里)天臺山(在縣南/四里)書臺¶
　　山(在縣南五里漢王褒讀書處下/有舊井及滌硯池石刻尚存)大佛山(在縣南/四十里)¶
　　威峯山(在縣東北七十里髙/出雲表為一方之鎮)獨秀山(在縣西南三/里亦名資山)¶
　　鳳臺山(在縣西二里/形如飛鳳)雙峯山(在縣西/五里)蓮臺山(在縣/北三)¶
　　(里世傳唐僧知詵/鑿池植白蓮於上)崑崙山(在縣北十五/里中江所經)老君山(在/縣)¶
　　(北三/十里)九泉山(在縣/東北)雙峯山(在縣西八里二峯並峙/秀麗排空宛如文筆)¶
　　中江(在縣東一里自簡州流入縣境東南流七十/五里至縣東北轉南合資溪孔子溪又七十)¶
<pb:KR2k0052_WYG_025-50b>¶
　　(里入/資州)鴈江(在縣東一里自成都府金堂界流入經/縣至瀘州合大江宋曹宋詩有城下江)¶
　　(流金鴈/水之句)資溪(在縣西二里源出簡州山澗東南曲/流至縣城西轉南流三里合鴈江入)¶
　　(瀘州宋張方詩資水右旋/㑹江合天臺西直卦文明)孔子溪(在縣南二十里/源出本縣山溪)¶
　　(東流合中江舊立鄉校於溪/旁建廟以祀孔子石刻今存)¶
　　内江縣¶
　　降福山(在縣東/二里)金紫山(在縣東南/三十里)髙峯山(在縣南/二十里)¶
　　(江濱有/㑹真洞)石笋山(在縣東南七十里下圓上鋭形家/以三堆為邑之天闕石笋為地軸)¶
　　石城山(在縣西南五十/里其形似城)三堆山(在縣西二十里中/江所經三峯揷漢)¶
<pb:KR2k0052_WYG_025-51a>¶
　　(髙閣/憑空)華萼山(在縣西二十里唐范崇凱讀書於此/𤣥宗時獻華萼賦為天下第一鄉人)¶
　　(榮之因/以名山)化龍山(在縣西一里上有陵風龕長/生觀冷然洞一名翔龍山)鏵影¶
　　山(在縣西二十九里有二泉更/流迭止與晦朔相為盈縮)蓬瀛山(在縣西北/二十餘里)¶
　　(危峯孤峭石壁/千仞逺見峩眉)將軍山(在縣北八十里唐初將軍/薛萬徹討夷獠屯兵於此)¶
　　應龍崖(在縣東二里降福/山下禱雨輒應)聖水崖(在縣西七里有/水自石龍口出)¶
　　(滙成大池/旱禱有驗)中江(在縣西五里一名資江自資州流/入縣界五十里至縣西合玉帶溪)¶
　　(東南流十里/入富順界)玉帶溪(在縣西南二里環/抱學宫流合中江)長堰池(在/縣)¶
　　(南三十里灌/溉椑木里田)桂湖(在縣城内西北/隅與中江通)義方井(在縣西/泉脈通)¶
<pb:KR2k0052_WYG_025-51b>¶
　　(江其水/甘冽)黄市井(在縣西南二十里產鹽元和志/縣有鹽井二十六所此其一也)¶
　　仁壽縣¶
　　三隅山(在縣東西南按益州記有東隅南隅西隅/三山相對去陵井各一里故名三隅東隅)¶
　　(曰飛泉在縣東一里隋仁壽元年獠叛百姓避難/山頂有飛泉湧出獠平泉涸因名南隅曰翳嘶在)¶
　　(縣西北西隅曰跨鼇在縣東一里其狀如鼇登望/無際明崇禎中邑令張鳳翥遊此有平眺何如&KR1453;)¶
　　(岳登来即是泰山之句山有石姥祈雨輒應有古/刹名跨鼇寺自宋以来縉紳俱讀書於此有跨鼇)¶
　　(書/院)瑞雲山(在縣東四十里宋丞相何/㮚始生之夜山有瑞氣)麗甘山(在縣/東二)¶
　　(十里昔有十二玉女於此服鹹泉玉/女美麗鹽亦甘好故名今井竈猶存)佛巖山(在縣/東二)¶
<pb:KR2k0052_WYG_025-52a>¶
　　(十里一名佛龕山有唐歐陽詢書磨崖/碑山有三石像背虛面巖俗呼倒坐佛)仙人山(在/縣)¶
　　(東南九十里/上有石鼓)儒社山(在縣南四十里/虞允文有碑)印山(在縣東/北一里)¶
　　(宋喻汝礪/故居在焉)鼎鼻山(在縣西南地勢隆起又名/隆山元處士梅述居此)筮山¶
　　(在縣西南五/里上產蓍草)覺山(在縣南三十里有/異光晴霽則見)天池山(在縣/西十)¶
　　(五里一名本院山昔譚子/得道於此有池曰譚子池)玉屏山(在縣西二十里/四山環聚玉屏)¶
　　(為之/冠)丹沙山(在縣西廢籍縣南七/十里山出赤土因名)木梓山(在縣西/北廢籍)¶
　　(縣北六十/里出梓木)甘棠山(在縣東三十五/里上有東嶽祠)唱車山(在縣東/北二十)¶
　　(里山近鹽井聞推車唱歌之聲故名漢/宋辰守蜀郡有惠政吏民立廟於此)貴平山(在/縣)¶
<pb:KR2k0052_WYG_025-52b>¶
　　(東北廢貴平縣/北二十三里)石矩山(在縣北十里山有石壁如/城又名石城山絶頂望見)¶
　　(峨睂西魏末江州刺史陸騰討陵州叛獠獠因山/為城攻之難拔騰陳伎樂於城下一面獠棄兵攜)¶
　　(妻子臨城觀之騰潛師/三面俱上遂以平獠)香雲山(在縣東北五十里/上有碑載唐伏虎)¶
　　(禪僧/事)金華山(在縣北一百十里山下有池廣數/十畝左有卧龍山右有仙牛石)鳳¶
　　凰山(在縣南以/形似名)雷月峯(在翳嘶山麓/上建文昌祠)豔陽洞(在縣/北重)¶
　　(巖下又有藏衣洞/張道陵修煉之所)府河(在縣西北一百里自成都/縣流入又西南入睂州界)¶
　　(寰宇記謂之導江自縣境合/蘭溪流二十里入彭山縣界)蟠溪水(在縣東源出/飛泉山下流)¶
　　(入蘭溪唐張鴻隱此/宋相何㮚家其側)赤水(在縣北自簡州流入合/府河華陽國志建安二)¶
<pb:KR2k0052_WYG_025-53a>¶
　　(十四年黄龍見/武陽之赤水)綠水(在縣北八十里唐開元/中移貴平縣治於綠川)蘭溪¶
　　水(在縣東南/一百里)木津水(在縣西廢籍縣南五里源出/木梓山又有魚蛇水在縣南)¶
　　(三十五里從夷歌鄉/来南入青神縣界)婆支水(在縣北四十五里源/出婆支山又有仁壽)¶
　　(水在縣西十里東/流與婆支水合)龍泉溪(在縣西南二里相傳宋/時天旱有老人祈禱大)¶
　　(雷雨泉隨/湧出故名)湥溪(在縣東十里湥湍中有/黄石數丈天矯如龍)蓮花池(在/縣)¶
　　(東四十里旁有何㮚讀書/亭每遇花時香聞數里)涇池(在縣東三十里湛/然澄澈清可鑑物)¶
　　聖泉(在縣南七里其水碧色患瘡者/洗之隨愈投銀即變成五色)玉淵池(在縣/東南)¶
　　(十五里池旁有亭/宋虞祺讀書於此)石臼泉(在縣東/北二里)陵井(在縣南元/和志本張)¶
<pb:KR2k0052_WYG_025-53b>¶
　　(道陵所開故以為名今城南陵井縱廣三十丈深/八十餘丈益郡鹽井最多此為最大又貴平縣東)¶
　　(南有平井鹽井寰宇記井泉傍通海時有敗船木/浮出五代蜀時井塞宋乾德三年開舊有七井惟)¶
　　(二井現在營井在縣南二十五里蒲井在縣南四/十里又貴平縣有上平井在東北九十三里九域)¶
　　(志鹽井/在監東)¶
　　井研縣¶
　　鳳山(在縣東半里與學宫相對山/有一峯極秀土人號為秀巖)麟山(在縣城内/與縣治相)¶
　　(對/)龜山(在縣城南上/有崇正書院)茒香山(在縣東南三十里巖/鐫佛像上多茒香)¶
　　鐵山(在縣東北六十里產鐵/極剛利武侯取供兵器)執笏山(在縣南五里/一峯突兀髙)¶
<pb:KR2k0052_WYG_025-54a>¶
　　(出雲表青陽氏世/居其下科第不絶)磨玉山(在縣南二十里綿互廣/逺接嘉眉榮隆四境)¶
　　翠屏山(在縣西/一里)井鑊山(在縣北二里其山俯臨井/鑊因名唐僖宗幸蜀此山)¶
　　(有神見/乃立廟)書臺山(在縣/城内)五星山(亦在/城内)金紫山(在縣西/三十里)¶
　　(宋牟氏世居其麓/官多金紫故名)瑞芝山(在縣北十里/嘗產靈芝)擁思茫水¶
　　(在縣南寰宇記水從陵州南一百五十里從縣南/界頼井六地南流名擁思茫水湍流迅急不通舟)¶
　　(楫西南入/平羌縣界)龍門溪(在縣西十里中有龍潛宋/鄧若水書龍門二字刻石)芙蓉¶
　　溪(在縣西南/五十里)嘉宴池(在縣北五里諸山之水匯流/於此分為二支邑人多遊宴)¶
　　(其上舊志縣無長川巨浸有堰百餘/池塘四十餘皆蓄諸山之水以溉田)鹽井(元和志/井研鹽)¶
<pb:KR2k0052_WYG_025-54b>¶
　　(井在縣南七里井研鎮及縣皆取名焉又有思陵/井井鑊井寰宇記井研縣二十一井五井現在研)¶
　　(井在州南一百三十里陵井在州南一百九里稜/井在州南一百里律井在州南九十里田井在州)¶
　　(南一百五/十一里)¶
　直𨽻綿州¶
　　富樂山(在州東五里方輿勝覽昔先主入蜀劉璋/迎於此山先主望見蜀之全盛飲酒樂甚)¶
　　(故/名)五層山(在州東南元和志在鹽泉縣西/南三十里寰宇記接涪城界)延賢山¶
　　(在州南三里相傳/郭玉嘗讀書於此)天池山(有二一在州北二里一/在州東三十里山頂一)¶
　　(池方數丈冬夏不竭上/有捫參閣一郡大觀也)綿山(在州北/二里)猿門山(在州/北二)¶
<pb:KR2k0052_WYG_025-55a>¶
　　(十五里上多猿二/峯對峙如門故名)&KR2494;山(在州北六十里與猿門/山相接上有九龍洞)聖¶
　　水山(在州北六十里上/有龍湫禱雨輒應)金山(在州東下臨澗水光/彩映耀長七八里每)¶
　　(夏淹雨金/粟散出)蕨山(在州北元和志在魏/城縣北二十四里)白陶山(在州/東北)¶
　　(寰宇記在魏城縣接隂平縣界方輿/勝覽有白馬山在魏城縣西即此)走馬嶺(在州/北一)¶
　　(里端直平坦約長十/里其隘處僅容一車)涪水(在州西源自龍安府彰/明縣流入又東南流入)¶
　　(潼川州界亦謂之内水晉義熙九年朱齡石討譙/縱以疑兵從内水向黄虎縱果重兵守涪城以備)¶
　　(内道/是也)安昌水(在州西自廢安昌縣流入合涪水迤/邐繞城西南匯於城南之芙蓉溪成)¶
　　(一巴字每江漲時/登山望之宛然)芙蓉溪(在州東南其源自彰明/縣来迤邐百里經城東)¶
<pb:KR2k0052_WYG_025-55b>¶
　　(夹岸多芙蓉秋時甚豔唐子西有芙蓉溪上春酣/酣之句州人當花開時每乗舟遊宴於此方輿勝)¶
　　(覽在郡北官道𠊓一名蚌溪又/有東津即杜甫作打魚歌處)潺水(在州東五里/源出羅江之)¶
　　(潺山厯潺亭下流/入涪合羅江水)史公泉(在州南十里宋睂州史/祈所鑿𠊓有石刻史公)¶
　　(泉三/字)斗泉(在州東一里芙蓉溪𠊓泉/味極冷又名冷水斗泉)¶
　　德陽縣¶
　　龜勝山(在縣北二十里乃髙崇文破劉闢處唐元/和初闢據鹿頭闗崇文與之對壘屯營於)¶
　　(此有龜現於牙旗之下崇文命投之逺澗翼日/復至及戰大勝乃以龜勝名山又名萬勝堆)鹿¶
　　頭山(在縣北三十里寰宇記自綿州迤邐入/縣界相傳昔有張鹿者於此造闗因名)浮中¶
<pb:KR2k0052_WYG_025-56a>¶
　　山(在縣北三十里南隂/平鄉東詳見綿竹)石亭水(在縣西南二十里/自綿竹縣合馬尾)¶
　　(河與漢州南北為界又/東南三十里入漢州界)綿水(在縣東一里一名綿/陽河源自茂州牛心)¶
　　(山分二流一為綿竹石亭一為綿陽河經綿竹縣/流入又東南八十里入漢州界舊志又有土溪河)¶
　　(源出本縣山溪流經縣/東南至漢州界入綿水)黑水(在縣東五代時董璋/破西川兵於黑水遂)¶
　　(克漢州即此明一統志黒水/在安縣南七十里南入羅江)孝泉(在縣西北舊曰/姜詩泉元和志)¶
　　(在徳陽縣北三十九里詩母好江水一旦泉/湧舍側味如江水宋治平中詔名曰孝泉)享泉¶
　　(在縣北一里宋知/縣趙圻夫開鑿)湧泉(有二一在髙原形如仰釜/周迴千餘丈水如沸不可)¶
　　(測土人常見有物如牛浮戲水上見/人即隱一在平田略小湧出玉田沙)旌陽丹井(在/縣)¶
<pb:KR2k0052_WYG_025-56b>¶
　　(治内有地穴通洪都鐵樹宫井相傳許真君官此/毎欲省家輒暮從井中隱去詰朝又自井出視事)¶
　　(如故人不覺出入以手/按銀牀久遺掌痕其上)龍井(在縣東十里/禱雨有應)¶
　　羅江縣¶
　　羅璝山(在縣南十五里寰宇記羅公逺曽/隱於此今名大霍山上有龍洞)龍池山¶
　　(在縣西南三里山有池/池上有伏石狀如蟠龍)天台山(在縣南山形似/越之天台故名)潺¶
　　山(在縣北三里或/以為潺水所出)羅江(在縣東北有二派一自綿/州来一自安縣來兩水相)¶
　　(蹴如羅紋合流入中江舊志有二源一曰寧河一/曰冷水河皆自安縣流入又東南流二十五里至)¶
　　(城東北合流過城東轉南合/芙蓉溪又三十里入中江界)芙蓉溪(在縣東一名/蚌溪又名三)¶
<pb:KR2k0052_WYG_025-57a>¶
　　(柴水源出白馬闗山下東南曲流十五里/至城南入羅江方輿勝覽溪在郡城北誤)馬池井¶
　　(在縣北三十/里禱雨輒應)¶
　　安　縣¶
　　西昌山(在縣東三十里寰宇記在西昌縣/北本名馬鞍山唐天寶六載改名)龍臺山¶
　　(在縣東元和志在/西昌縣北四里)浮山(在縣南二十里有十二峯/峭抜如屏突出平野故名)¶
　　髙觀山(在縣南三十里孤峯特/起其上平坦一望無際)𤓰菜山(在縣南五/十里又九)¶
　　(域志神泉縣有通化/山婁真人上昇於此)三華山(在縣西北二十里/有三峯鼎峙故名)千¶
　　佛山(在縣西北/七十里)九鼎山(在縣北/十二里)曲山(在縣北/四十里)金山¶
<pb:KR2k0052_WYG_025-57b>¶
　　(在縣東北元和志在龍安縣東每夏/雨奔注崩頺之所金粟散出故名)龍安山(在縣/東北)¶
　　(元和志在龍安縣北十里隋開皇/中蜀王秀立亭館於此以避暑)巴西山(在縣東/北寰宇)¶
　　(記在龍安縣北十里脈自彰明縣/界来舊名白崖山天寶中改名)透山洞(在縣東/三里南)¶
　　(入北出可/容千人)藥湖洞(在縣西南三十里/廣大可容萬人)龍安水(在縣/北自)¶
　　(石泉縣流入又東入綿州界合於涪江元和志龍/安水在西昌縣北五里明一統志安昌水一名龍)¶
　　(安/水)茶坪河(在縣西源出千佛山東南流七十里至/縣西南合蘇包河又二十里入綿州界)¶
　　(合涪江又蘇包河源出縣界蘇包溝/東南流六十里至縣西南合茶坪河)乾河(在縣南/東南流)¶
　　(入德陽縣界宋趙汝澗中江新堤記江源出於龍/安鹿爬山初若二帶其深僅漸車至神泉始與諸)¶
<pb:KR2k0052_WYG_025-58a>¶
　　(谷溪水㑹為一東至於羅江南至於陽平滙東南/復吞旁流乃浩漾為洪波舊志源出縣西衆山由)¶
　　(睢水闗東南流四十里入羅江縣西北界又黑水/源出縣南浮山東南流四十里入羅江縣界即羅)¶
　　(江之上/源也)神泉(在縣南五十里元和志在神泉縣西/平地湧泉冬温夏凉能愈人疾寰宇)¶
　　(記神泉縣西三十里有泉十四穴/甘香異常痼疾飲之即瘥故名)¶
　　綿竹縣¶
　　飛鳬山(在縣西/南五里)無為山(在縣西二十里方輿/勝覽去紫崖山十里)三溪¶
　　山(在縣西三/十五里)九龍山(在縣西北十五里茂州諸山/俱東北行獨此山左右八條)¶
　　(環拱如龍中條落地一/脈起伏東南行結縣治)紫巖山(在縣北三十里綿/水出焉謂之綿堰)¶
<pb:KR2k0052_WYG_025-58b>¶
　　(口縣所繇名也唐志/縣有萬安山即此)鹿堂山(在縣西北二十二里/李膺益州記云山崖)¶
　　(有隙出神泉若詣者精志則泉/犇湧其信道不篤清源頓竭)庚除山(在縣東北/四十里有)¶
　　(石洞二宋初有霽雲子入洞中見樓堂金碧門者/呵止之曰子凡骨可亟去不然及禍霽雲子乃出)¶
　　(後再至遂/迷故道)武都山(在縣北二十里與紫巖山相接/蜀記武都山精化為女子為蜀)¶
　　(王妃未幾物故乃發卒/至武都山擔土為冢)秦中山(在縣北二十里與/紫巖山岡阜相屬)¶
　　(上有石洞產九節菖蒲相傳秦時韓仲修煉之所/亦名浮中山益州記南陰平鄉有浮中山毎芳春)¶
　　(遊人登賞謂之迎春/四面斷絶即此山也)小蓬山(在縣北四十五里/以類蓬島故名)龍¶
　　角山(在縣北三十/里以形似名)印臺山(在縣南少西三/里一名文曲山)玉龜山¶
<pb:KR2k0052_WYG_025-59a>¶
　　(在縣南/二十里)綿水(在縣北源出茂州雪山厯山間二百/里過土司大壩寨復山澗行三十里)¶
　　(出山口抵縣西北三十里經綿堰口/又東南九十里抵羅江西德陽東界)石亭江(在縣/西南)¶
　　(源自茂州牛心山流出經成都府什邡縣流入縣/界經火燒堰東南流三十里至石亭舖又東三十)¶
　　(里入德陽縣界晉永康二年趙廞叛李特李流/軍綿竹廞使費逺斷北道屯綿竹之石亭即此)射¶
　　水河(在縣南源出三溪山東南流五十里合馬尾/河又東南五里至趙家嘴入石亭江相傳隋)¶
　　(蜀王秀射三矢入三溪山崖貫/三眼水隨矢流出成河故名)白水河(在縣西源/出土司漆)¶
　　(寨坪以水色白得名厯縣/西南射箭臺入射水河)馬尾河(在縣東源出土/司紫巖山天池)¶
　　(壩東南流十五里抵縣西北馬尾口又東南二十/五里經縣城東又東南三十里至打魚院入射水)¶
<pb:KR2k0052_WYG_025-59b>¶
　　(河/)玉妃溪(在縣東源/出武都山)君平池(在縣東相傳嚴君/平宅陷而為池)武¶
　　侯池(在縣北寰宇記引益州記云武都山有池/出白蓴周地圖記云是諸葛池李膺有記)月¶
　　波井(在縣東一里/嚴君平所鑿)¶
　　梓潼縣¶
　　鳳凰山(在縣東五里峯巒/起伏狀如飛鳳)兜鍪山(在縣東南十九/里從武連縣東)¶
　　(南羣峯列峙勢如兜鍪上/有龍神祠俗呼為兜鍪神)兜率山(在縣東/十里)明目山¶
　　(在縣東/二十里)鴈門山(在縣南三十里東西兩嶺/突起如門鴈從中過故名)長卿山¶
　　(在縣西南五里舊名神山唐𤣥宗幸蜀遙見山上/有窟近臣奏此漢司馬相如讀書之窟因勅改今)¶
<pb:KR2k0052_WYG_025-60a>¶
　　(名九域志有長興山即此上有長/卿寺下有漢侍御史李業石闕)四果山(在縣西/三十里)¶
　　馬駒山(在縣西/五里)葛山(在縣西二十里一名亮山昔/諸葛武侯置營於此又名卧)¶
　　(龍/山)十八隴山(在縣西北舊唐志陰平有十八隴山/寰宇記在隂平西南五十里髙千餘)¶
　　(丈岡巒連屬有十八隴因名六/隴在縣界十二隴在昌明縣界)馬閣山(在縣西北/接龍安府)¶
　　(平武縣界寰宇記在陰平縣北六十里東接梁山/西接岷峩昔鄧艾侵蜀從景谷路出江油至此懸)¶
　　(崖絶壁乃束馬懸車造作棧閣方得通路因名馬/閣輿地紀勝峻峭崚嶒極為艱險明一統志在今)¶
　　(縣北一百二十里新唐志隂平/縣有浮滄山亦在今縣北界)五婦山(在縣北十/五里漢志)¶
　　(梓潼縣有五婦山華陽國志秦惠王許嫁五女於/蜀蜀王遣五丁迎之還至梓潼見一大蛇入六五)¶
<pb:KR2k0052_WYG_025-60b>¶
　　(丁攬其尾相助拽之山崩壓殺五拽及女而山分/為五嶺蜀王因命之曰五婦冢或曰五丁冢寰宇)¶
　　(記云五丁迎女至梓潼蹋地大呼五女驚並化為/石蜀王築臺而望之因石為五婦候臺漢書地理)¶
　　(志梓潼五婦山碑志存五婦山神廟李膺云梓潼/有鳴湍折碑祠西臨潼水湍迅激流俗呼張湍祠)¶
　　(亦呼為石碑祠山在縣北/十二里髙四百二十丈)七曲山(在縣北二十里/寰宇記引郡國)¶
　　(志云張亞子昔至長安見姚萇期以嗣後九年至/梓潼七曲山見尋至建元十年萇隨揚安南伐蜀)¶
　　(將至七曲迷道遊騎賈君䝉見一鹿馳去逐至廟/門鹿自死追騎共剝之有頃萇至悟曰此是張君)¶
　　(為我設主客之禮烹食而去即今所祀/梓潼帝君是也山腹有路盤轉七曲)盤龍山(在/縣)¶
　　(北三十里迤邐/曲折勢若盤龍)梓潼水(在縣西源自龍安府平武/縣大業山下有洞名黒牽)¶
<pb:KR2k0052_WYG_025-61a>¶
　　(涪江水流入穴行七十里至梓潼界朝陽洞復出/更名潼水一曰五婦水又南入鹽亭縣界亦曰馳)¶
　　(水潼水岐江潼江馬閣水漢志五婦山馳水所出/南入涪寰宇記梓潼縣有潼江水在縣西南四里)¶
　　(白馬閣山東至五婦山西七曲山下名潼水新唐/志陰平縣西北二里有利人渠引馬閣水入縣溉)¶
　　(田/)七曲泉(在縣西北三十里源出龍安府洞子/口流至七曲山麓九轉而出潼江)馬¶
　　跑泉(在縣東十八里昔有馬經領/兵到此馬跑地泉湧出因名)靈泉(在縣東一/百十里相)¶
　　(傳唐僖宗幸蜀賜名陸游詩滴瀝/珠璣翠壁閒遭時曾得奉龍顔)隱劍泉(在縣北/十里五)¶
　　(丁力士廟西相傳有五丁餘劍隱在道傍忽生一/泉因名有碑杜如晦詩云五丁彈鋏氣如虹斫破)¶
　　(蒼崖萬仞峯寶匣信難畱/異物寒泉終見表遺踪)香泉(在縣北百餘里輿/地紀勝在陰平縣)¶
<pb:KR2k0052_WYG_025-61b>¶
　　(南二十五里平地湧出周/圍八十步其水香碧故名)¶
　直𨽻茂州¶
　　五味山(在州東十八里/出五味子故名)馬蹄山(在州東/三十里)岷山(在州/南益)¶
　　(州記岷山去成都五百里元和志汶山縣即岷山/去青城石山百里天色晴明望見成都山嶺停雪)¶
　　(常深百丈夏月融泮江川為之洪溢即隴山之南/首也其髙直上六十里山有九峯四時積雪不消)¶
　　(一名雪山俗呼九頂山舊志岷山在州東南二十/里又九頂山在州東南二十五里臨江寨上西望)¶
　　(雪山日熳如銀其髙無際土人云此雪山佛居也/有獅子人常見之按此非古岷山也漢志岷山在)¶
　　(湔氐道徼外在今/松潘北生番界)巨人山(在州南三十里山頭有/石如人立面南寰宇記)¶
<pb:KR2k0052_WYG_025-62a>¶
　　(載唐𤣥宗幸蜀以石人背立勅令鞭之一百方輿/勝覽山有黑龍湫環繞百二十里舊志與雪山相)¶
　　(連前有龍洞山頂有龍池數湫山後有徑可達/天池大壩彭縣二郎廟等處皆攀蘿附葛而行)雞¶
　　宗山(在州南四十里宋熙寧九年楊文緒猖獗聲/援俱絶至書木牌投於江以告急朝廷遣王)¶
　　(中立將兵旁出雞宗山討/平之置闗及鎮羌寨於此)乞習山(在州西南唐貞/觀十九年裴行)¶
　　(方討茂州叛羌西至乞/習山臨弱水而歸即此)茂濕山(在州北十二里林/木茂宻常有嵐氣)¶
　　(因名唐志茂州取茂濕山為名唐/貞元中韋皋出濕山破吐蕃即此)隴東山(在州東/北十八)¶
　　(里宋史州北有隴/東道通綿州即此)相公嶺(在州東北宋王中/立駐師於此因名)白狗¶
　　嶺(在州南與雪山相連/白狗羌居之因名)虎頭崖(在州北明嘉靖中/總兵何卿征茂州)¶
<pb:KR2k0052_WYG_025-62b>¶
　　(五寨奪虎頭崖等險/克平十一寨是也)大江(在州西源出於岷山分/水嶺東南流南流者即)¶
　　(岷江也由徼外甘松嶺經八百里至漳臘其水漸/大入鐮刀灣達於松潘從下水闗入紅花屯經平)¶
　　(番疉溪合長寧堡之黒水經州城西南/合汶保之水達於灌口為江瀆之源)黑水(在州/西北)¶
　　(自疉溪流入即古翼/水也至長寧堡入江)北松溪(在州北源出黒/虎寨東流入江)三溪¶
　　(在州北五里源出茂濕山南流入城民取汲之西/入江明一統志有五福泉在州治南自城西三溪)¶
　　(口引水入城貯以/兩井名五福泉)南龍溪(在州南方輿勝覽州有/龍溪水引入城内至光)¶
　　(孝寺以兩池瀦之居民常汲飲其源出巨人山龍/湫今改流城外西入江又有宗渠水源出九頂山)¶
　　(至宗渠/西入江)白水(在州南源出龍泉山居民/引之灌溉甚利西入江)石宻溪(在/州)¶
<pb:KR2k0052_WYG_025-63a>¶
　　(東十九里東流入石泉縣界又有馬蹄溪源出馬/蹄山東流入石泉又有都流溪源出都流口寨合)¶
　　(馬蹄/溪)新井(在州城中茂舊無井仰汲於江蠻寇猖/獗輒斷汲路正德中廵撫馬昊鑿池數)¶
　　(十丈得泉/號曰新井)雪花井(在州西脈通汶江泉/水噴出宛如雪花)¶
　　保　縣¶
　　玉壘山(在縣北有石刻玉壘二大字漢志綿虒縣/有玉壘山湔水所出郭璞江賦玉壘作東)¶
　　(别之標左思賦/包玉壘以為宇)髙碉山(在縣東南二十里兩面懸/崖上有姜維故城大江經)¶
　　(其南唐維州/治在此山麓)唐帽山(在縣南十里/形若唐㡌)峩睂山(在縣西/五里一)¶
　　(名古/城山)七盤山(在縣北十里寰宇記在汶川縣北九/里上有七盤坡路唐大厯十四年吐)¶
<pb:KR2k0052_WYG_025-63b>¶
　　(蕃入寇分道出茂州及扶文官軍敗之於/白壩又追敗之七盤遂復維茂二州即此)蜀山(在/縣)¶
　　(西元和志在通/化縣東北六里)定㢘山(在縣西元和志在鹽溪縣/東十里寰宇記定㢘水鹽)¶
　　(溪皆出其陽九域/志保寧有定㢘山)姜維山(在縣西元和志在縣西/一里昔姜維馬忠討叛)¶
　　(羌屯軍/於此)鹿危山(在縣西唐韋皋/嘗敗吐蕃於此)風流嶺(在縣西北/舊有風流)¶
　　(部蠻居其下元一統志州北至後畨對如界大/風流五十里西北至後番界小風流一百里)的¶
　　博嶺(在縣西北唐韋皋分兵出西山踰/的博嶺圍維州即此一作滴博)筆架山(在/縣)¶
　　(北三里一名九子龍窩又謂之玉山每/當夜靜時恆有霞光照耀至旦方息)花巖山(在/縣)¶
　　(西北方輿勝覽花巖山在保寧縣/水入大江今入雜谷土司界内)龍山(在縣北三/里諸番所)¶
<pb:KR2k0052_WYG_025-64a>¶
　　(居山勢起伏如龍其麓為保子闗限以岷/沱二江雙索橋貫其中為雜谷諸番要隘)箭嶺(在/縣)¶
　　(東一里有岡陡直如箭曰箭上里唐志維/州西山南路有箭上守捉城葢置於此)蛇浴嶺¶
　　(在縣西北宋乾道四年風流部蠻猖獗保寧縣令/張文禮閉絶蛇浴嶺番從嶺後開生路入境即此)¶
　　大江(在縣西自茂州流入一名箭水至保子闗雙/索橋與沱江合流入汶川縣箭水每斤較沱)¶
　　(水輕/二兩)赤水(在縣西北四十里源出/赤水崖東流合大江)挑溪(在縣西二/十里源出)¶
　　(龍溪崖流合赤水注於大江寰宇記霸/州北八十里有質家湫水流入桃溪谷)沱水(在縣/西北)¶
　　(源出雜谷土司番砦花崖山下至保子闗合岷江/共一百三十里至汶川縣界九域志保寧縣有沱)¶
　　(江元一統志沱水自廢悉州/流經威州界至汶川合大江)平浪河(在縣西宋元/豐二年知維)¶
<pb:KR2k0052_WYG_025-64b>¶
　　(州楊采開白浪/引江水溉田)洞口瀑泉(在縣西南五里懸崖直/下噴流千尺居民資以)¶
　　(灌/溉)¶
　　汶川縣¶
　　羊後山(在縣東/南一里)龍泉山(在縣南四十里下有龍池/旱禱輒應若牧放牝馬於)¶
　　(側多產/駿駒)慈母山(在縣南六十里山中有池曰慈茂/池亦曰慈母池相傳昔有人於此)¶
　　(山採樵為虎所食其/母逐虎而死因名)鷹門山(在縣北二十里山多/鷹棲故名隋志北川)¶
　　(縣有雁門山/應即鷹門山)襄陽山(在縣東隋志北川縣有襄陽/山舊志昔有人謂其類襄陽)¶
　　(之峴首/因名)河屏山(在縣西二里山腰有大/坪諸峯羅列望之若屏)塗禹山(在/縣)¶
<pb:KR2k0052_WYG_025-65a>¶
　　(西北二十里峯巒秀麗為/瓦寺安撫司住牧之處)木𤓰坪(在縣東/一里)馬念坪¶
　　(在縣西北五里/接瓦寺土司界)大(邑/)坪(在縣南懸崖臨江地勢/險阻常有飛石傷人)興¶
　　文坪(在縣南七十里臨江地勢窄/狹常有飛石傷人雨後更甚)濕坂(在縣南水/經注自汶)¶
　　(山故郡西南一百八十里至濕坂元和志在縣南/一百三十里嶺上樹木森鬱嘗有水滴未嘗蹔燥)¶
　　(故名元一統/志作濕凍嶺)岷山(在縣南自松茂以至灌皆為岷/山峯連岡接千里不絶惟汶川)¶
　　(在岷之中/更為巍峻)掛榜山(在縣西學宫之/右形如掛榜然)娘子嶺(在縣南/一百里)¶
　　(髙峻逶迤為縣門戶相傳/揚貴妃幼時常過此故名)岷江(在縣西自廢威州/流入又東南入灌)¶
　　(縣過金馬口至新津與皁江水合江有神山海/經云神生汶川馬首龍身禹導江神實佐之)玉¶
<pb:KR2k0052_WYG_025-65b>¶
　　輪江(在縣西三里源出/玉壘山流入灌口)磨刀溪(在縣北二十/里西入江)桃川¶
　　(在縣南四十里兩岸/有桃數千樹故名)温凉泉(在縣東一里山底/泉湧冬温夏凉)龍¶
　　洞(在縣南一百三十里兩山石壁髙/懸下有洞溪水流入莫測其洩處)¶
　直𨽻達州¶
　　龍城山(在州東/二十里)大竹山(在州東三十五里與小竹/山連峙方輿勝覽在州東)¶
　　(南十餘里元稹有/告㑹竹山神文)五花山(在州東/六十里)挿旗山(在州東/六十五)¶
　　(里/)白雲山(在州東七/十五里)鏵刃山(在州東南六十里又/金匱山在州東南七)¶
　　(十里虎嘯山在州東/南九十里延袤百里)翠屏山(在州南一里形如屏/風亦名真武山元稹)¶
<pb:KR2k0052_WYG_025-66a>¶
　　(為司馬時建戞雲亭於上下瞰江/流周覽城邑又有金魁洞凝翠亭)南巖山(在州南/三里又)¶
　　(大峯山在州南七里大有山在州/南二十里酉山在州南三十里)捍城山(在州南/六十里)¶
　　(石崖環繞如城相近有石笋卧龍二/山又有九節山亦在州南六十里)青愛山(在州/南七)¶
　　(十里相近/有鹿城山)登髙山(在州西/南三里)石門山(在州西南六十/里又仙女山在)¶
　　(州西南八十里有仙女池/鴉山在州西南百餘里)龍爪山(在州西五里圓/聳懸絶如龍擎)¶
　　(珠上有/舊寨)鐵山(在州西二十里石色如鐵上/有獅子石和尚崖楊令廟)石城山¶
　　(在州西三十里石壁峭絶四面如城/惟西南一徑可登梁石城縣以此名)金華山(在州/西四)¶
　　(十里與石城山相接上有望水埡金華寺宋/楊晨詩吾州金華峙霄漢上有兜率香飄帷)麒麟¶
<pb:KR2k0052_WYG_025-66b>¶
　　山(在州西四十里上有麒/麟寨相近有三臺山)龍泉山(在州西四十里/前有七盤山疑)¶
　　(即龍盤/山也)龍盤山(在州西五十里相近有九臺山寰/宇記龍盤山在三岡縣東北二十)¶
　　(里又龍壁山在三岡縣東三十里/玉樓山在三岡縣東三十三里)石臺山(在州西/六十里)¶
　　(上有拱/龍崖)龍尾山(在州西七十里州有龍洞禱雨/多靈又蓮花山在州西八十里)龍¶
　　驤山(在州西七十里寰宇記在永睦縣東南三里/又龍女山在永睦縣東三十里鼓樓山在永)¶
　　(睦縣西/二十里)烈女山(在州西北三里/宋趙烈女死所)鳳凰山(在州北五/里髙聳舒)¶
　　(展形如鳳翅掩映州城昔有人/於此山對弈因建爛柯亭焉)𨫼盤山(在州西北/四十里)¶
　　蜂花山(在州北百餘里又鷄/雄山在州北三十里)竹&KR2401;山(在州東北六/十里有石如)¶
<pb:KR2k0052_WYG_025-67a>¶
　　(竹&KR2401;又鼔嘯山在/州東一百二十里)龍英山(在永睦廢縣北二十里/龍鍾子山在永睦廢縣)¶
　　(北三十里龍象山在永睦廢縣北七十里方響/山在永睦廢縣東北八十里並見元一統志)四¶
　　面山(在故閬英縣西北四十里龍基山在/故石鼓縣南八十里並見寰宇記)巴嶺(方/輿)¶
　　(勝覽在故宣/漢縣東十里)垂虹巖(在州西五里有水自巖中流/出若垂虹然下有平池春夏)¶
　　(遊人甚盛/即此巖也)石巖門(在州西北五十/里石峡如門)中立石(在州西/南金華)¶
　　(山下屹立江中遇鄉科年/視水漲踰石則有中式者)風洞(在州東五十里道/旁石穴出風下有)¶
　　(流/泉)龍洞(在州東南五十里髙數丈内有重門複洞/相傳為龍窟遇旱禱雨有感一名瀘灘洞)¶
　　(又名瀘溪洞溪自洞出行溪中叢石間里許始至/洞中以炬入極深處垂乳纓絡其上珠聯玉綴可)¶
<pb:KR2k0052_WYG_025-67b>¶
　　(觀/)大峡洞(在州西南七十里洞内有/水四時不涸禱雨輒應)寶芝洞(一名/寶石)¶
　　(洞在州北鳳凰山頂有泉自洞出衝山湫石散而/為乳與土相雜積成山峯嵌空竒崛自然軒翥山)¶
　　(民斵掘得之/以植菖蒲)通川江(一名東闗水自州東北東鄉/縣流入至城東南復西流八)¶
　　(十里入渠縣界為崖渠江舊志通川/江上通千頃池下通渝州入大江)白銅溪(在州/南十)¶
　　(里又玉溪在州西/胡桃溪在州東南)瀘灘河(自大竹山發源至州東/南入於通江即風洞之)¶
　　(瀘溪/水也)三岡水(在州西南寰宇記自流江縣東北流/經三岡縣東十里合東闗水又北水)¶
　　(一名巴水在州西/五十里入通江)石照泉(在州北鳳凰山下相傳/照水見前生或為人或)¶
　　(為異類村民惡之乃/共堙塞今不知其處)明月潭(在州東七里天欲雨/則水喧鳴晴亦然土)¶
<pb:KR2k0052_WYG_025-68a>¶
　　(人以此/占候)¶
　　東鄉縣¶
　　白猿鼻山(在縣東/五里)文字山(在縣東五十里髙極千/仞形類文字有文字溪)¶
　　(入於/前江)懸布山(寰宇記在巴/渠縣東四里)鹿子山(在縣東七十里/旁有小城寨世)¶
　　(傳樊噲屯/兵於此)髙登山(在縣東七十里一作登髙山上/有雲臺寺田可百畝明嘉靖二)¶
　　(十八年伏龍騰/起寺田俱陷)平樓山(在縣東八十里其/平若樓可容萬人)楊栁三¶
　　山(在縣東北/九十里)金榜山(在縣南一里/山横如榜)峩城山(在縣東/南四十)¶
　　(里岡嶺延複有石峡迤邐/名七里峡半屬新寧縣界)石人山(在縣西南/三十里)三臺¶
<pb:KR2k0052_WYG_025-68b>¶
　　山(在縣西南四十里三/山屹立如臺上有寨)揷旗山(在縣西/十五里)印石山(在/縣)¶
　　(西二十里方整如印一名/印字山有二石相疉如印)鼓樓山(在縣西/二十里)香爐山¶
　　(在縣西四十里獨/立千仞形類香蠦)方斗山(在縣西北三十里形如/斗上有梔一株蘭一叢)¶
　　(相傳邑士子應貢舉有名/是年梔與蘭各放花焉)寶城山(在縣西北四十/里四面險峻斜)¶
　　(通一徑上有坪有/寨俱以寳城名)日月山(在縣西北四十里山髙/萬仞上有二石孤懸象)¶
　　(類日/月)花池山(在縣西北五十里下有蓮花池相傳/士子應貢舉有名是年開瑞蓮一朶)¶
　　蟠龍山(在縣北十里/迴旋若龍)楊侯山(在縣西北二十里相/近有楊侯洞多神異)¶
　　(洞西南有挿劍池俗傳昔/有仙人十二弈碁於此)綾羅山(在縣北/八十里)筆山(在/縣)¶
<pb:KR2k0052_WYG_025-69a>¶
　　(北八/十里)包桐山(在縣北一百二十里羣/峯攅聳下連髙歇溪)鳳凰山(在縣/北一)¶
　　(百二十里峯巒峻聳名/曰燈柱子明立為堡)琵琶山(在縣東/北二里)長秀山(在/縣)¶
　　(東北七/十里)龍洞(在縣南三十餘里/七里峡道之西)前江(自太平縣界/流入縣東長)¶
　　(城壩西南流一百二十里至城東合中後二江為/通川江轉城南復西南流六十里入達州界古東)¶
　　(闗水/也)中江(自太平縣界流入縣東北一百八十里/由鐵鑛山西流至縣北七十里普光寺)¶
　　(㑹於/後江)後江(自太平縣界流入縣北一百二十里由/大水蕩過舊縣合中江東西折流至城)¶
　　(北復東流至城東㑹於前江疑即古之益遷水也/又有下蒲江舊志在縣西南一百步今按縣西南)¶
　　(别無他水惟前中後三江至城東合而為通川江/經城西南隅而去疑即下蒲江也葢因地而各異)¶
<pb:KR2k0052_WYG_025-69b>¶
　　(其名/耳)萬户溪(寰宇記在巴渠縣東八十里成熟溪/自萬嵗縣来合文字溪元一統志有)¶
　　(栁葉溪在巴渠/縣北三十里)白龍泉(在縣東三百六十里長樂/鎮旁又赤甲泉在鎮東里)¶
　　(許出赤甲魚二泉合而/為長樂河入於前江)黑天池(在縣東南九十/里禱雨輒應)仙¶
　　女池(在縣西二十里又栁/池在縣北二十里)龍脊潭(在縣北一里江/中有石長數丈)¶
　　(形如龍脊又白甲潭在/縣東一百里出白甲魚)流盃港(在縣北七十餘里/舊縣東二里中江)¶
　　(江中水曲/可以流觴)¶
　　太平縣¶
　　大壯山(在縣東二十五里崔/嵬險峻出萬山之上)板寨山(在縣東四十/里白沙河發)¶
<pb:KR2k0052_WYG_025-70a>¶
　　(源於/此)夀星山(在縣東六十里上有鐵瓦殿/世傳昔有道人於此悟道)冠帽山¶
　　(在縣東六十里形似紗㡌山/半有池甃出天巧其深莫測)髙明山(在縣東八十/里山極崇峻)¶
　　(景象/光明)銀盤山(在縣東一百一十里/山有巨石光若銀盤)石蓮花山(在縣/東一)¶
　　(百二十里孤立/道旁形似蓮花)髙眉山(在縣東一百五十里山髙/而長兩峯相對狀如列眉)¶
　　百支山(在縣東一百五十/里中江發源於此)峡口山(在縣東二百三/十里縣志作城)¶
　　(口峡在縣東三百里林箐險峻懸崖相/夹中通鳥道緣溪而行接連修利諸山)金城山(在/縣)¶
　　(東二百四十里/前江發源於此)黄墩山(在縣東三百里亦名篁墩/距縣極逺北連秦地南接)¶
　　(大寧北江/發源於此)建平山(寰宇記在宣漢縣東/三百里東闗水出焉)錫橄山(在/縣)¶
<pb:KR2k0052_WYG_025-70b>¶
　　(東南二百里山極髙/險行者兩日方越)天馬山(在縣南一里山勢秀/麗狀如卧馬有驤首)¶
　　(馴伏/之致)翠屏山(在縣南二里五峯横亙如屏/與天馬山相對一名石人山)紗帽山¶
　　(在縣西一里山石狀/如幞形為縣治文星)三盤山(在縣西/二十里)東望山(在縣/西四)¶
　　(十/里)後圓山(在縣西一百/里山勢雄厚)九盤山(在縣西北二/里曲折九盤)花岳¶
　　山(在縣北四十里一名華嶽山世傳漢花岳大隠/之地闗索受兵書於此上有燒丹臺樵者無心)¶
　　(而入則獲藥物少失聲則雷雨交/至宅山麓者常於清夜聞鐃鈸聲)大横山(在縣北/五十里)¶
　　(羣山夹䕶形勢横亙接連/花岳頂後江發源於此)八臺山(在縣北一百里/兩面各四層望)¶
　　(之若臺下/有九龍池)城口山(在縣北三百里/有諸葛城遺蹟)平坡山(寰宇記/在宣漢)¶
<pb:KR2k0052_WYG_025-71a>¶
　　(井塲東北四十四里其山髙大元一統/志有巾子山在明通縣東八十二里)荆條嶺(在/縣)¶
　　(東一里俗/呼長嶺)三條嶺(在縣北/二里)火嵓嶺(在縣北/十里)大石嶺¶
　　(在縣東北十五里即金鳳山道/旁有大石上平下細如蓮座)桃花洞(在縣東二/百二十里)¶
　　(水自半崖下滴/如桃花因名)銅洞(在縣北三十里俗名羅漢洞/洞門開自半空緣崖而入可)¶
　　(容百/人)明通井峽(在縣東二百里大山相夹壁立萬/仞天如一線數十里絶無平隙中)¶
　　(有山溪即/前江也)丙穴(在縣東明通井井峽中穴凡有十/産嘉魚俗謂之陽魚首有黑㸃謂)¶
　　(感星象而成身長鱗細肉白味鹹蓋食鹽泉也/春社出穴秋社入穴其出也止於巴渠龍脊灘)前¶
　　江(自縣東金城山發源經明通井/峽共流二百里入東鄉縣東界)中江(自縣東百/支山發源)¶
<pb:KR2k0052_WYG_025-71b>¶
　　(經龍灘全溪共流三百/里入東鄉縣東北界)後江(自縣北大横山發源/經城北繞東南合金)¶
　　(沙河共流三百五十/里入東鄉縣北界)白沙河(自縣東板寨山發源/經白沙汪謙共流二)¶
　　(百里至城南與/後江合為江口)大竹河(一名北江自縣東黄墩山/發源經城口山黄溪大竹)¶
　　(渡共西流三百里入陜西/紫陽縣界為任河入漢江)萬頃池(在縣東三百里/一名千頃池在)¶
　　(峡口山之南交大寧縣界接連萬頃山幽谷深箐/水瀦為池水分四道一為縣之北江一出大寧一)¶
　　(出奉節一出雲陽類書池在達州相傳楚春申/君故居也其旁平田可百頃多花果園林之勝)龍¶
　　潭(在縣東七十里羣峯環拱有七十二浦/四十八渚匯而為潭踰百畝其深叵測)明通井¶
　　(在縣東二百五十里井凡十六舊為宣漢井明設/明通廵檢司於此寰宇記宣漢井塲地名長腰鹹)¶
<pb:KR2k0052_WYG_025-72a>¶
　　(源在大江龍骨石窟中湧出灘名羊門四/面山崖峭峻鹹源出於山下遂煎成鹽)¶
　¶
　¶
　¶
　¶
　¶
　¶
　¶
<pb:KR2k0052_WYG_025-72b>¶
　¶
　¶
　¶
　¶
　¶
　¶
　¶
　四川通志卷二十五¶
