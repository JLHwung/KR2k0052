# -*- mode: mandoku-view; -*-
#+TITLE: 四川通志
#+DATE: 2015-08-24 22:42:49.858104
#+PROPERTY: ID KR2k0052
#+PROPERTY: BASEEDITION WYG    
#+PROPERTY: JUAN 目録
<pb:KR2k0052_WYG_000-1a>¶
欽定四庫全書　　　　　史部十一¶
　四川通志目録　　　　　地理𩔖三(都㑹郡縣之/屬)¶
　　卷一¶
　　　圖考¶
　　　星野¶
　　巻二¶
　　　建置沿革¶
　　巻三¶
<pb:KR2k0052_WYG_000-1b>¶
　　　彊域¶
　　　形勢¶
　　巻四¶
　　　城池¶
　　　關隘¶
　　巻五¶
　　　戸口¶
　　　田賦¶
<pb:KR2k0052_WYG_000-2a>¶
　　　學校¶
　　　祀典¶
　　巻六¶
　　　名宦上¶
　　巻七¶
　　　名宦下¶
　　巻八¶
　　　人物上¶
<pb:KR2k0052_WYG_000-2b>¶
　　巻九¶
　　　人物下¶
　　巻十¶
　　　孝友¶
　　巻十一¶
　　　列女¶
　　巻十二¶
　　　忠義¶
<pb:KR2k0052_WYG_000-3a>¶
　　　武功¶
　　巻十三¶
　　　蠲政¶
　　　水利¶
　　巻十四¶
　　　鹽法¶
　　巻十五¶
　　　茶法¶
<pb:KR2k0052_WYG_000-3b>¶
　　　錢法¶
　　巻十六¶
　　　木政¶
　　　𣙜政¶
　　巻十七¶
　　　屯田¶
　　　邊防上(松/茂)¶
　　巻十八¶
<pb:KR2k0052_WYG_000-4a>¶
　　　邊防下(敘瀘/建昌)¶
　　巻十九¶
　　　土司上¶
　　巻二十¶
　　　土司下¶
　　巻二十一¶
　　　西域¶
　　巻二十二¶
<pb:KR2k0052_WYG_000-4b>¶
　　　兵制¶
　　　津梁¶
　　　驛傳(舖遞附/)¶
　　巻二十三¶
　　　山川上¶
　　巻二十四¶
　　　山川中¶
　　巻二十五¶
<pb:KR2k0052_WYG_000-5a>¶
　　　山川下¶
　　巻二十六¶
　　　古蹟上¶
　　巻二十七¶
　　　古蹟下¶
　　巻二十八¶
　　　祠廟¶
　　　公署¶
<pb:KR2k0052_WYG_000-5b>¶
　　　寺觀¶
　　卷二十九¶
　　　陵墓¶
　　　宫室¶
　　　帝王¶
　　巻三十¶
　　　職官上¶
　　巻三十一¶
<pb:KR2k0052_WYG_000-6a>¶
　　　職官中¶
　　巻三十二¶
　　　職官下¶
　　巻三十三¶
　　　選舉上¶
　　巻三十四¶
　　　選舉中¶
　　巻三十五¶
<pb:KR2k0052_WYG_000-6b>¶
　　　選舉中¶
　　巻三十六¶
　　　選舉下¶
　　卷三十七¶
　　　選舉下¶
　　　成均¶
　　巻三十八¶
　　　隱逸¶
<pb:KR2k0052_WYG_000-7a>¶
　　　流寓¶
　　　仙釋¶
　　　祥異¶
　　　風俗¶
　　　物産¶
　　巻三十九¶
　　　藝文一¶
　　卷四十¶
<pb:KR2k0052_WYG_000-7b>¶
　　　藝文二¶
　　巻四十一¶
　　　藝文三¶
　　巻四十二¶
　　　藝文四¶
　　巻四十三¶
　　　藝文五¶
　　巻四十四¶
<pb:KR2k0052_WYG_000-8a>¶
　　　藝文六¶
　　巻四十五¶
　　　藝文七¶
　　巻四十六¶
　　　藝文八¶
　　巻四十七¶
　　　藝文九¶
　　　　(臣/)等謹案四川通志四十七巻¶
<pb:KR2k0052_WYG_000-8b>¶
　　　國朝總督四川兵部右侍郎兼都察院右副都¶
　　　　御史黄廷桂等監修四川通志在明代凡四¶
　　　　修惟藝文出楊慎手最為雅贍而其他則未¶
　　　　能悉中體要¶
　　　國朝康熙十二年總督蔡毓榮廵撫張徳地又¶
　　　　續事纂輯以兵燹之後文獻無徴亦多所脱¶
　　　　漏是編乃雍正七年廷桂等奉¶
　勅重修凡分四十九𩔖舊志之缺者補之畧者増之¶
<pb:KR2k0052_WYG_000-9a>¶
　　　　較為詳備其中沿舊志之誤未及盡汰者如¶
　　　　唐韋昭度征陳敬瑄無功而還宋岳雲為忠¶
　　　　州防禦使乃遥授之官俱不應入名宦虞允¶
　　　　文為四川宣撫乃總制全蜀應入統部不當¶
　　　　僅入保寧府唐之鮮于仲通依附楊國忠䘮¶
　　　　師南詔新舊唐書所載甚明乃反以為忤國¶
　　　　忠被貶載入人物此𩔖尚不免地志附㑹縁¶
　　　　飾之習然其甄綜排比較舊志則可據多矣¶
<pb:KR2k0052_WYG_000-9b>¶
　　　　乾隆四十六年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)陸　費　墀¶
#+PROPERTY: JUAN 凡例
<pb:KR2k0052_WYG_000-10a>¶
四川通志凡例¶
　一直省皆有通志葢倣古列國史書之遺意也其紀¶
　　事必詳而核立例必簡而該始足以信今而傳後¶
　　四川舊志修於康熙九年爾時兵燹之後文獻闕¶
　　如纂輯罕據今者廣為搜羅嚴加叅訂闕者補之¶
　　繁者汏之敘次求其綜貫而義𩔖期於典確有本¶
　　有末不蔓不支共計四十九𩔖非敢駕軼前人庶¶
　　弗遺誤來者¶
<pb:KR2k0052_WYG_000-10b>¶
　一輿圖所以考職方稽形勢也蜀幅&KR0695;廣逺直通西¶
　　蔵繪事可不詳乎兹於總圖之外各府與直𨽻州¶
　　各繪一圖西蔵另繪一圖以觀帶礪之盛庶幾瞭¶
　　如指掌¶
　一星野占騐莫詳於甘石諸書劒南為井鬼之分今¶
　　西蔵悉歸版圖則躔次度數較徃時圖象自宜恢¶
　　廓乃質之天官家云古制未載難以懸定故暫從¶
　　闕疑俟將來有所考訂再為補入¶
<pb:KR2k0052_WYG_000-11a>¶
　一建置沿革自禹貢職方以及歴代損益非詳載不¶
　　足以資考證巴蜀自秦時更為郡邑其後或道或¶
　　路或軍地益廣名益多因時通變皆非可略今以¶
　　舊志為崖略而編次訂正則詳悉有加矣¶
　一城池公署地方之保障士民之觀瞻係焉邇來松¶
　　潘建昌靖逺等處修築城垣州縣衞所添設大小¶
　　公署莫不煥然改觀䂓模宏敞今備載之以見土¶
　　木之功皆有裨於捍衞彈壓云¶
<pb:KR2k0052_WYG_000-11b>¶
　一川省户口田賦原額難稽今者生聚日繁版籍益¶
　　廣其丁糧歴年遞增名目不一今於九郡及直𨽻¶
　　州衞所撮其總數若干悉遵新定科則編載燦若¶
　　列眉無嫌煩瑣¶
　一學校為造士之本而廟廡為尢重我¶
　國家崇儒右文超越前代今¶
皇上更加意學宫樂育人才祭典之隆於兹為重故博¶
　　採¶
<pb:KR2k0052_WYG_000-12a>¶
孔廟儀文度數詳附於中以彰¶
　本朝之禮明樂備為亘古所未有也¶
　一歴代名宦人物凡功徳在民儀型足式者固已臚¶
　　列無遺至我¶
　朝名宦鄉賢必得¶
　題准從祀者始為按名登載葢重之也其循吏人物¶
　　有舊志遺落新冊補者悉為増入讀循良之傳¶
　　曷罄咨嗟跂賢哲之生時深仰止博採慎列其敢¶
<pb:KR2k0052_WYG_000-12b>¶
　　濫諸¶
　一孝友忠義乃人道綱維寧容濫採故凡無事蹟及¶
　　印冊可據者不敢妄登一人至節婦列女風化攸¶
　　關不獨¶
　題請旌表建坊者查核載入其餘有公論攸同訪聞¶
　　既確亦附簡編葢善善欲長之意也¶
　一武功舊志惟夔府志略存然亦寥寥無幾挂一漏¶
　　十兹則逺稽往古近考當時凡功圖麟閣績著旂¶
<pb:KR2k0052_WYG_000-13a>¶
　　常班班可考者悉為載筆¶
　一蠲政蜀雖沃野素封家給人足其間或嵗偶不登¶
　　即遇¶
殊恩豁免此皆¶
　國家之深仁厚澤允宜特書用昭後世¶
　一鹽茶驛傳𣙜政皆財賦攸關歴代互有損益我¶
　朝於蜀省各項經制久定成規近又設立専司關差¶
　　以董厥事總期上足裕¶
<pb:KR2k0052_WYG_000-13b>¶
　國下不病民故凡已經¶
　題准者詳載督撫疏中以志事事經始籌畫周詳萬¶
　　世無弊也¶
　一水利川省山多水險而成都則沃野千里全資都¶
　　江大堰灌溉十一州縣記云深淘灘低作堰葢修¶
　　濬得宜斯旱澇無患其原其委詳為志之重民事¶
　　也¶
　一邊防於蜀特詳思患預防亦王公設險之意也凡¶
<pb:KR2k0052_WYG_000-14a>¶
　　諸重臣巨帥奏疏善後機宜經畫宏逺者備載之¶
　　以資考鑑至形勢關隘又各為門𩔖桑土綢繆固¶
　　不厭其詳爾¶
　一土司世襲之沿革貢賦之輸將舊志甚略我¶
　國家重譯來朝蠻夷率服川省大小土司計三百有¶
　　餘故另列土司一𩔖詳著情形以備控馭方略¶
　一西域前蔵後蔵去¶
　京師將二萬里非獨邊塞且屬絶徼我¶
<pb:KR2k0052_WYG_000-14b>¶
皇上徳威四訖無遠弗屆是以前後蔵均𨽻職方咸遵¶
正朔今於西蔵一𩔖彊域形勢户口貢賦之屬各條詳¶
　　載而一統無外之模於兹見己¶
　一兵制舊志缺略甚多我¶
　朝布昭聖武無逺弗屆兩次平蜀設列鎮協加增營¶
　　汛且歴年來剿撫蠻部開取西蔵佈置多方亘古¶
　　未有今悉搜羅以補從前之未備¶
　一宫室舊志内雜以樓臺亭閣殊失體裁今按歴朝¶
<pb:KR2k0052_WYG_000-15a>¶
　　次敘編列而樓臺之𩔖則附諸古蹟云¶
　一職官各省舊志文職郡守以下武職叅遊以下多¶
　　未載入不知縣令受百里之寄守備膺専城之選¶
　　果屬循良忠義且入名宦志傳中豈以守土之命¶
　　吏閫外之干城可略而不書哉兹於官制内悉紀¶
　　其名文武並書亦仰遵我¶
皇上緯武經文義無偏重云爾至¶
　國初吳逆之叛蜀中諸員弁有被汚偽職者難與縉¶
<pb:KR2k0052_WYG_000-15b>¶
　　紳並列今倣古削籍之例於職官中刪其姓氏而¶
　　别附諸僭竊巻末以寓懲戒云¶
　一選舉蜀中自漢舉茂才賢良唐宋試以詩賦策論¶
　　前明専尚制義而川峽英流往往軰出我¶
　國家春秋彚茹胥凖前規成均之外復加辟薦得人¶
　　稱極盛矣且鹿鳴之後繼以鷹揚惜舊志於武科¶
　　第略而不書今為循次並列庶無遺漏¶
　一隠逸者流雖非經世之彦而獨往之概往往可為¶
<pb:KR2k0052_WYG_000-16a>¶
　　流俗針砭至於流寓中如唐之子羙敬輿宋之涪¶
　　翁放翁軰以暨才華譽望表表軼羣者俱為載¶
　　入以志景行¶
　一藝文前明楊慎升菴甞加纂輯最稱善本兵燹後¶
　　典籍無徴舊志所載非復廬山面目矣兹則選其¶
　　精華芟其蕪穢叅互考訂閒有夏五魯魚謹從闕¶
　　疑之義未敢以見聞所不及遂妄削前人之著作¶
　　也至我¶
<pb:KR2k0052_WYG_000-16b>¶
　朝教育涵濡人文蔚起其擇言尢雅者良足輝映前¶
　　賢兹皆為斟酌採摭至蜀人所作非關於蜀亦得¶
　　載焉葢倣升菴用程篁墩新安文獻志例也¶
　一田賦有新增新改科則土司有新近歸誠者值書¶
　　已告成繕寫之後始奉部文故倣補遺之例斟酌¶
　　添載至鹽茶税引亦止照已成全書開載其逐季¶
　　加増者似難預為懸定也¶
　一新改設之嘉定潼川二府並直𨽻忠州黔彭㕔因¶
<pb:KR2k0052_WYG_000-17a>¶
　　書已告成未便添改惟於某屬下添註雍正十二¶
　　年陞為府陞為直𨽻字様聊為補闕云爾¶
#+PROPERTY: JUAN 修志姓氏
<pb:KR2k0052_WYG_000-18a>¶
四川通志修志姓氏¶
　總裁¶
　¶
　¶
　¶
　¶
　¶
　¶
<pb:KR2k0052_WYG_000-18b>¶
　提調¶
　　四川等處承宣布政使司布政使紀録二次(臣/)劉應鼎(貴州貴筑縣/己卯科舉人)¶
　　四川等處承宣布政使司布政使紀録四十次(臣/)竇啓瑛(奉天正白旗/人乙未進士)¶
　監修¶
　　四川等處提刑按察使司按察使(臣/)髙維新(直𨽻寜晉縣/己丑進士)¶
　　四川等處提刑按察使司按察使紀録二次(臣/)李如蘭(山西陽曲/人嵗貢生)¶
　　︵字位過密　無法显示︶　　　　　　　(臣/)曹源邠(河南商邱/縣生員)¶
　　四川分巡松茂道布政使司叅議紀録一次(臣/)鄭其儲(湖廣石首縣/壬辰進士)¶
<pb:KR2k0052_WYG_000-19a>¶
　　代理松茂道事成都府知府加四級紀録四次(臣/)謝櫏(江南武進/人嵗貢生)¶
　　四川分巡松茂道按察使司副使(臣/)周彬(雲南昆明縣/人壬辰進士)¶
　　四川分巡建昌道按察使司副使(臣/)馬維翰(浙江海鹽縣/辛丑進士)¶
　　四川分巡建昌道按察使司副使紀録二次(臣/)李學裕(河南洛陽人/丁巳進士)¶
　　四川分巡川東道布政使司㕘議降三級留任(臣/)陸賜書(江南吳縣/丙戌進士)¶
　　四川分巡川北道按察使司僉事加一級紀録十六次(臣/)陳緯(奉天/監生)¶
　　四川分巡永寧道按察使司僉事加一級(臣/)劉文誥(直𨽻棗强人/庚戌進士)¶
　總理¶
<pb:KR2k0052_WYG_000-19b>¶
　　四川分巡永寧道按察使司叅議加一級(臣/)劉嵩齡(鑲白旗癸/巳進士)¶
　總纂¶
　　原任河南南陽府鎮平縣知縣(臣/)張晉生(四川金堂縣/壬午科舉人)¶
　　遂　　寧　　縣　　縣　　丞(臣/)趙彪詔(江南武進/縣生員)¶
　　署　東　鄉　縣　知　　縣(臣/)劉慶适(江南桐城/縣貢生)¶
　　䕫州府教授陞翰林院典簿(臣/)王一正(四川綿竹/縣㧞貢生)¶
　分纂¶
　　雅　州　府　名　山　縣　教　諭(臣/)洪元遵(四川江油/縣拔貢生)¶
<pb:KR2k0052_WYG_000-20a>¶
　　署　蒲　江　縣　知　　縣(臣/)劉庶埴(雲南永昌/府抜貢生)¶
　　署　徳　陽　縣　知　縣(臣/)夏詔新(雲南姚安/府拔貢生)¶
　　遂　　寧　　縣　　縣　　丞(臣/)蔣一鳴(廣西臨桂/縣抜貢生)¶
　　成都府金堂縣廪膳生員(臣/)陳大綸¶
　　福建漳州府龍巖縣生員(臣/)林汝梅¶
　　署　南　川　縣　知　縣(臣/)張　晅(雲南新興/州拔貢生)¶
　　冕寧縣教諭陞任山東鄒平縣知縣(臣/)樊如樟(四川宜賓/縣拔貢生)¶
　　成　都　府　成　都　縣　舉　人　(臣/)桺公衣¶
<pb:KR2k0052_WYG_000-20b>¶
　　成　都　府　新　繁　縣　舉　人(臣/)費　藻¶
　　成　都　府　溫　江　縣　訓　導(臣/)白　嵋(四川梓潼/縣嵗貢生)¶
　　龍　安　府　江　油　縣　訓　導(臣/)饒士盛(四川資州/嵗貢生)¶
　　直　𨽻　資　州　州　判　　(臣/)李　泓(雲南建水/州拔貢生)¶
　　署　直　𨽻　資　州　州　判(臣/)蕭　莊(廣西宣化/縣拔貢生)¶
　　重　　慶　　府　　經　　歴(臣/)湯　正(貴州貴筑/縣生員)¶
　　原　任　射　洪　縣　教　諭(臣/)龍門治(四川仁壽/縣拔貢生)¶
　　直𨽻綿州綿竹縣廪膳生員　　(臣/)詹攀桂¶
<pb:KR2k0052_WYG_000-21a>¶
　　成　都　府　成　都　縣　舉　人(臣/)顧汝修¶
　　直𨽻資州資陽縣嵗貢生(臣/)詹懷徳¶
　總校定¶
　　學習進士補授敘州府宜賓縣知縣(臣/)劉暐澤(湖南長沙/縣人庚戌)¶
　　黔　　江　　縣　　知　　縣(臣/)陳嗣諶(貴州開泰/縣人庚戌)¶
　分校¶
　　重　慶　府　江　津　縣嵗貢生(臣/)李　專¶
　　署　汶　川　縣　知　縣(臣/)張志和(江南吳/縣監生)¶
<pb:KR2k0052_WYG_000-21b>¶
　　署　三　臺　縣　知　　縣(臣/)葉肇芬(浙江仁和/縣監生)¶
　　越嶲衞教授陞國子監監丞(臣/)韓　崧(什邡縣/拔貢生)¶
　　富　　順　　縣　　教　諭(臣/)王在鎬(南充縣/拔貢生)¶
　　保　寧　府　巴　州　舉　人(臣/)蒲曽英¶
　　重慶府長壽縣舉　人(臣/)古曜晟¶
　校刋¶
　　原任河南南陽府鎮平縣知縣(臣/)張晉生¶
　　福建漳州府龍巖縣生員(臣/)林汝梅¶
<pb:KR2k0052_WYG_000-22a>¶
　　成都府成都縣廪膳生員(臣/)葉春芳¶
　校刋兼督梓¶
　　雅　州　府　名　山　縣　教諭(臣/)洪元遵¶
　委辦局務¶
　　天　　全　　州　　知　　州(臣/)胡　璉(山東濟寧/州監生)¶
　　巴　　　縣　　　知　　　縣(臣/)金宏勲(浙江桐鄉/縣監生)¶
　　郫　　　縣　　　知　　　縣(臣/)劉乃大(江南山陽/縣監生)¶
　　墊　　江　　縣　　知　　縣(臣/)劉　彝(山西安邑/縣監生)¶
<pb:KR2k0052_WYG_000-22b>¶
　委辦局務兼督梓¶
　　四　川　布　政　使　司　經　歴　(臣/)朱　陸(江南溧陽/縣監生)¶
　　署四川布政使司經歴巴縣分駐白市驛縣丞(臣/)金尚素(浙江山/隂人)¶
　繪圖¶
　　江南蘇州府崑山縣布衣　陸　澐¶
#+PROPERTY: JUAN 卷首
<pb:KR2k0052_WYG_000-23a>¶
　欽定四庫全書¶
　　四川通志巻首¶
　　　雍正十三年春(臣/)竇(啓瑛/)奉¶
天子命任四川布政使事惟日孜孜懼職業之難稱因思¶
　　　文翁武侯張詠趙抃之儔其治蜀也𩔖皆有惇大¶
　　　成裕剛柔互濟之道故不愧為名宦焉而後之人¶
　　　殊覺其有志而未逮也適會四川通志纂輯將成¶
　　　(啓瑛/)復加校正補其未備付之剞劂既竣事敬拜手¶
<pb:KR2k0052_WYG_000-23b>¶
　　　稽首而為之序曰周禮職方氏掌天下之圖辨邦¶
　　　國都鄙夷蠻戎貉之人民與財用九榖六畜之數要¶
　　　周知其利害御史掌邦國都鄙及萬民之治令以¶
　　　贊冢宰葢牧長之責莫先安民安民之政在於富¶
　　　教使非志則無以知歴代之成憲非志無以知山¶
　　　川之險易田地之肥瘠榖種之異宜非志無以知¶
　　　户口之多寡官吏之賢否是故聖王重焉惟四川¶
　　　僻在西南實古梁州之地大禹咸則三壤成賦中邦¶
<pb:KR2k0052_WYG_000-24a>¶
　　梁州之田與荆揚同居下等厥賦乃下於荆揚而¶
　　蜀人巴人自周書牧誓春秋文公十六年外不復¶
　　再見於經豈非其時介在荒服所以富教之者尚¶
　　未盡其道歟秦漢之世建為郡縣秦時鑿離堆以¶
　　辟水患穿二江以資溉浸漢時成都學官修起下¶
　　縣子弟縣邑吏民爭為學官弟子於是巴蜀之粟¶
　　為天下饒而其文學比齊魯焉晉宋迄明循良代¶
　　有舊志所紀累朝名宦大都留心於富教者也我¶
<pb:KR2k0052_WYG_000-24b>¶
　國家重熙累洽之餘守土之臣莫不爭自奮勉以富¶
　　教為己任百餘年間海宇昇平人民樂業向之川¶
　　土荒蕪者今皆已墾闢向之川民凋瘵者今皆已¶
　　生聚熙熙然郁郁然享太平之福矣惟是成都號¶
　　為沃野其餘州縣之田有嵗嵗耕種者有休一嵗¶
　　或休二嵗或三嵗更耕之者其民則鮮土著率多¶
　　湖廣陜西江西廣東等處遷居之人以及四方之¶
　　商賈俗尚不同情性亦異敘瀘松茂重䕫黎雅寧¶
<pb:KR2k0052_WYG_000-25a>¶
　　　逺之間夷漢雜居撫綏尢為不易然則言富教於¶
　　　川中猶當審所設施矣(啓瑛/)承乏以來仰惟¶
　朝廷付畀之重俯切痌瘝於乃身怵惕凛惶不勝是愳¶
　　　今幸通志已成典則咸在敢不朝夕黽勉式遵成¶
　　　憲以盡其富教之責乎抑甞竊聞之尚書曰無依¶
　　　勢作威無倚法以削寛而有制從容以和又曰必¶
　　　有忍其乃有濟有容徳乃大¶
世宗憲皇帝詔脩通志以名宦人物為尢重試觀通志所¶
<pb:KR2k0052_WYG_000-25b>¶
　　　載有不容忍居心寛和制事而能成一代偉人者乎¶
　今天子發政施仁務在與民休息(啓瑛/)忝任旬宣亦惟¶
　　　有靖共夙夜與同事大小諸臣奉宣¶
　徳意益臻風動時雍之上理而不敢以苛察為精明不¶
　　　敢以殘刻為公正總期於惇大成裕剛柔互濟或¶
　　　庶幾不悖於前代之名宦而無負¶
世宗憲皇帝詔修通志之初心也夫峕¶
　　　乾隆元年嵗在丙辰二月既望越五日甲申四川¶
<pb:KR2k0052_WYG_000-26a>¶
　　等處承宣布政使司布政使紀録四十次臣竇(啓/)¶
　　(瑛/)謹序¶
<pb:KR2k0052_WYG_000-27a>¶
　　四川通志序¶
　　竊惟蜀為古梁州域禹貢曰華陽黒水惟梁州是¶
　　也山曰岷嶓水曰沱潛葢蜀山川之勝見於夏書¶
　　者如此漢自元光間通道西南夷文教日敷昄章¶
　　式廓下迄六代唐宋元明而山川郡縣沿革建置¶
　　以及人物典故日裒月益此則古今有殊勢而詳¶
　　略有異宜也舊志修於康熙十二年前督臣蔡毓¶
　　榮撫臣張徳地實總理之顧掇拾於兵火之餘書¶
<pb:KR2k0052_WYG_000-27b>¶
　　冊㪚佚雖搜輯成編而魯魚訛舛挂一漏百實慮¶
　　無以信今而傳後乃䝉我¶
皇上勅下直省纂修通志蜀西南奥區道京師萬里而¶
　　遥披文相質其與齊魯吳越固不相侔(臣/)自䝉¶
恩擢居制府與撫臣申飭所司廣延通經食古之士博¶
　　採遺書即舊志所載重加校訂補其遺逸刪其繁¶
　　複至新設城郭營堡増長户口田賦鹽茶錢𣙜驛¶
　　傳水利兵制邊夷等條關於民生¶
<pb:KR2k0052_WYG_000-28a>¶
　　國計者必嚴加考核絲分縷析俾垂之可久而數十¶
　　　年來鄉賢耆徳忠孝節烈及官斯土者雲起霞蔚¶
　　　可用以勸為善者必敬謹備列勿敢遺缺外至畨¶
　　　蠻部落言語不通梯航重譯以求内附職貢者亦¶
　　　復次厥編輯葢我¶
　　國家¶
聖聖相承深仁厚澤涵濡於薄海内外者實為無逺弗屆¶
　　　豈直夏書所載云爾哉顧(臣/)以不才幸遇¶
<pb:KR2k0052_WYG_000-28b>¶
　堯舜在上又膺巖彊重任竊謂今蜀所志其不殊禹貢¶
　　　所紀者厥土青黎厥田下上厥賦下中三錯而已¶
　　　其他因時制宜地大物衆周覽繙閲實有夙夜惴¶
　　　惴於職守之難稱者若夫援据圖經指陳分野有¶
　　　(臣/)所身歴者見山川之秀傑樂民物之繁庶太和¶
　　　之氣充塞上下即復念(臣/)所未經環蜀數千里跂¶
　　　行喙息逺接西域而藝食汲飲貿遷化居莫不載¶
　　　一¶
<pb:KR2k0052_WYG_000-29a>¶
聖天子之雨露含哺鼓腹於¶
　光天化日之中而(臣/)適逢盛典事竣例得弁名首簡¶
　　亦私以慶(臣/)之遭逢也¶
　　雍正十一年冬十月總督四川等處地方軍務兼¶
　　理糧餉兵部右侍郎兼都察院右副都御史仍帶¶
　　拖沙喇哈畨紀録七次(臣/)黄廷桂譔¶
<pb:KR2k0052_WYG_000-30a>¶
　　四川通志序¶
　　王者彊理天下自畿甸以及直省莫不有志其源¶
　　出於書之禹貢周官之職方故凡山川之險夷田¶
　　賦之差等貢道之逺近以及人情風土物彦之屬¶
　　洪纖巨細無不釐然畢具由是酌以時宜而輕重¶
　　布之即財成輔相之道寓此矣蜀志何昉乎葢自¶
　　陳壽耆舊傳李膺益州記常璩華陽國志張唐英¶
　　蜀擣杌趙閲道集古今記唐求緝圖經李文子撰¶
<pb:KR2k0052_WYG_000-30b>¶
　　蜀鑑作者迭興於戲備矣迨前明之世屢經修輯¶
　　惟楊慎王元正軰所纂稱善修志者葢得所取資¶
　　焉夫蜀自魚鳧開國以褒斜為前門熊耳為後戸¶
　　玉壘成都為城郭江潛綿雒為陂池沃野天府古¶
　　人所稱將欲紀載詳明則蜀志之修良亟也己酉¶
　　之嵗我¶
皇上特命儒臣纂修¶
大清一統志¶
<pb:KR2k0052_WYG_000-31a>¶
詔天下各修省志無闕無濫以成一統無外之書古稱¶
　　不出户庭而周知四境者其在斯乎(臣/)謬膺¶
簡命撫綏兹土日夕冰兢有懷靡及毎因公事旁覽郡¶
　　邑見夫山川日益奠麗幅&KR0695;日益式廓漢夷日益¶
　　輸誠田土日益開闢户口日益蕃衍溝洫日益疏¶
　　濬民風士習日益淳厚五禮六樂三物四維畜牧¶
　　耕桑營建規制日益周詳而明備葢自三代以來¶
　　未有如¶
<pb:KR2k0052_WYG_000-31b>¶
　今日者總由我¶
皇上聖神繼述道一風同是以景星慶雲嘉祥疊見唐¶
　　虞之盛無以加兹當此時而使蜀志猶闕焉未備¶
　　將何以表文運之熾昌昭重熙之累洽乎由是凛¶
　　遵¶
諭㫖遴委賢員以永寧道劉嵩齡總其務布政司劉應¶
　　鼎督其成并延聘老成紳士博雅工文者若而人¶
　　孰挈厥綱孰條厥目務令謹嚴以立法簡覈以述¶
<pb:KR2k0052_WYG_000-32a>¶
　　事雅馴以鑄詞勿濫勿遺矢公矢慎今者編輯既¶
　　竣聿觀厥成可備西蜀一省之全書用彰¶
聖朝萬年之徳教於以繼禹貢職方之後其庶幾焉(臣/)¶
　　謹序¶
　　雍正十一年冬十月巡撫四川等處地方提督軍¶
　　務都察院右僉都御史降三級又降一級留任紀¶
　　録三次(臣/)憲徳譔¶
<pb:KR2k0052_WYG_000-33a>¶
　　　四川通志序¶
　　　乙卯秋九月四川通志剞劂垂成藩司竇啓瑛先¶
　　　持其鑴就者若干巻賫騐曰俟彊域兵制驛傳舖¶
　　　遞四𩔖漸次告竣即裝潢成帙請呈¶
　御覽竊惟我¶
　　國家¶
聖聖相承漸仁摩義重熙累洽海宇昇平其間毓秀鍾靈¶
　　　應¶
<pb:KR2k0052_WYG_000-33b>¶
　　景運而篤生不特垂紳搢笏者文章政事彪炳一時¶
　　　即闤闠閨幃沐浴¶
　　教澤孝友節義各著其竒固已史不勝書指不勝屈¶
　　　矣¶
　天子勤求於上衆臣工敷奏於下設官分職彊理寰區¶
　　　因地制宜凖今酌古沿革損益較之徃昔尢稱盡¶
　　　善盡羙而徳威逺播雕題鑿齒之域鳥言卉服之¶
　　　鄉無不歸附版圖輸誠納貢海隅出日中外一家¶
<pb:KR2k0052_WYG_000-34a>¶
　　　是人文之盛建制之隆幅&KR0695;之廣誠未有如我¶
　　朝者也雍正六年欽奉¶
上諭各省督撫大吏咸修省志以備一統志之採擇¶
　　　而川志脫稿於雍正十一年之九月&KR0052;前督¶
　　　臣黄廷桂前撫臣憲徳恭繕進呈命工雕¶
　　　開及今将竣恭逢我¶
　皇上嗣登大寶之初適副繼志述事之至意甚盛典也¶
　　　憶(臣/)前待罪陜臬值秦省全志校訂伊始洊晉藩¶
<pb:KR2k0052_WYG_000-34b>¶
　　　任并與提調之責書成䖍泐蕪詞綴於簡末附垂¶
　　　不朽嗣膺¶
　簡命署篆楚撫則楚志久備又得按籍而稽以識山川¶
　　　風土之盛今年春調撫西川假道關中歴雲棧登¶
　　　劒閣俯視全蜀生齒日庶老㓜恬熙舉凡密箐深¶
　　　林椎髻跣足素稱頑梗者今皆蒸蒸向化太和之¶
　　　氣布滿蠶叢猗歟休哉黎民於變一道同風何以¶
　　　無逺弗屆也兹披閲志乘見其廣搜博集綱舉目¶
<pb:KR2k0052_WYG_000-35a>¶
　　張不濫不遺允符體式流覽人物發潛徳之光化¶
　　民而礪俗也考核建制見聯絡之密捍外而備内¶
　　也計度幅&KR0695;則聲教覃敷豚魚之孚格輿圖之式¶
　　廓也官斯土者鑒往事以為興除際¶
　昌期而勤撫字胥於志乎是頼矣(臣/)遭逢¶
聖世目覩三省纂修鉅典以昭萬年車書之統以成百¶
　　代羙備之編謹拜手稽首颺言於簡端¶
　　巡撫四川等處地方提督軍務都察院右副都御¶
<pb:KR2k0052_WYG_000-35b>¶
　　史加四級紀録七次(臣/)楊馝謹序¶
<pb:KR2k0052_WYG_000-36a>¶
　　　四川通志序¶
　　　竊聞聖門之論治道其要在富之教之而帝舜之¶
　　　命臯陶則曰明於五刑以弼五教故居刑名之職¶
　　　者實有化導斯民之責焉(臣如蘭/)自慚愚陋深受¶
　　國恩任四川臬司者已半載矣伏念蜀中土田日闢¶
　　　户口日蕃其間土著之民風氣質直而椎魯之習¶
　　　亦所不免至於秦楚諸省僑寄尢多間有險健之¶
　　　軰敢於干紀而囂然於有司之廷者因思所以獄¶
<pb:KR2k0052_WYG_000-36b>¶
　　　訟衰息風俗茂羙之道而益嘆化導之方不可以¶
　　　已也粤稽李冰治水文翁興學以來其漸開富教¶
　　　之端者備載蜀志蜀志修於康熙十年又奉¶
世宗憲皇帝詔令重纂於古今事蹟粲然陳列其中如姜¶
　　　詩李令伯之孝思萇宏巴蔓子之忠義以暨節烈¶
　　　之風友愛之雅代不乏人是蜀中風俗原非澆漓¶
　　　者比也第慮五方雜處薰蕕同器雖抱淳良之質¶
　　　往往被其漸染而不自覺臣蒞任以來率諸郡邑¶
<pb:KR2k0052_WYG_000-37a>¶
　　有司奉宣¶
徳意勤懇而訓誨之動以為人子為人臣之大義使知¶
　　尊尊而親親且隨時隨事養其亷恥開其䝉蔽而¶
　　要歸於睦婣任䘏之㫖至於流寓中一二莠民則¶
　　嚴加懲創凡以安善良也今¶
聖天子聲教誕敷民氣和樂固已無此疆爾界陳常於¶
　　時夏矣蜀介邊陲文獻闕略窮鄉僻壤於禮樂詩¶
　　書之澤未盡深知是在身任地方者加意化導使¶
<pb:KR2k0052_WYG_000-37b>¶
　　椎魯之質共知親遜而並使各省僑居之衆與蜀¶
　　中土著者俱為飲和食徳之民詎不休歟夫沃野¶
　　千里四方輻輳富庶之餘以教為急維(臣/)不材於¶
　　昔賢治蜀之道未之逮也而竊有志焉總在常存¶
　　李冰文翁愛育斯民之心兼倣諸葛武侯法行知¶
　　恩之意庶可以求當於明刑弼教之萬一也其敢¶
　　不撫是編而蚤夜孜孜也哉(臣/)謹序¶
　　四川等處提刑按察使司按察使(臣/)李如蘭謹撰¶
<pb:KR2k0052_WYG_000-38a>¶
　　四川舊志序¶
　明楊慎藝文志序¶
　　余嘗讀左太冲賦蜀都云江漢炳靈世載其英蔚¶
　　若相如皭若君平王褒韡韡而秀發揚雄含章而¶
　　挺生自漢而下文章之盛無出於四子矣然豈徒¶
　　四海考儁游談為譽哉文之傳事之傳也去今千¶
　　七百年而談漢事如昨日繄四子之文也文乎文¶
　　乎其可諼乎若夫陳子昂懸文宗之正鵠李太白¶
<pb:KR2k0052_WYG_000-38b>¶
　　曜風雅之絶麟東坡雄辨則孟氏之鋒距邵菴詩¶
　　律比漢廷之老吏繼炳靈而躡蹤感掞藻而騁轡¶
　　與為多矣况子安少陵薄遊徧乎三巴石湖放翁¶
　　篇詠洎乎百濮其原本山川極命草木亦楚材晉¶
　　用秦渠韓利矣先君子在館閣日嘗取袁説友所¶
　　著成都文𩔖李光所編固陵文𩔖及成都丙丁兩¶
　　記輿地紀勝一書上下旁搜左右采獲欲纂為蜀¶
　　文獻志而未果也悼手澤之如新悵往志之未紹¶
<pb:KR2k0052_WYG_000-39a>¶
　　罪謫南裔十有八年辛丑之春值捧戎檄暫過故¶
　　都大中丞東阜劉公禮聘舊史氏玉壘王君舜卿¶
　　方洲楊君實卿編録全志而謬以藝文一局委之¶
　　慎乃檢故簏探行篋叅之近志復采諸家擇其菁¶
　　華褫其煩重拾其遺逸翦彼稂稗支郡列邑各以¶
　　乘上又得漢大守樊敏碑於蘆山漢孝廉桺莊敏¶
　　碑於黔江文無銷訛刻猶古剞東阜公喜曰漢碑¶
　　之傳於今中原亦掃跡矣乃今得兹於逺邦不謂¶
<pb:KR2k0052_WYG_000-39b>¶
　　斯舉之獲乎唐宋以下遺文墜翰駢出横陳實繁¶
　　有昈乃博選而約載之為巻尚盈七十中間凡名¶
　　宦遊士篇詠關於蜀者載之若蜀人作僅一篇傳¶
　　者非關於蜀亦得載焉用程篁墩新安之文獻志¶
　　例也諸家全集如杜與蘇盛行於世者祇載百一¶
　　從吕成公文鑑例也同時年近諸大老之作皆不¶
　　敢録以避去取之嫌循海虞吳敏徳文章辨體例¶
　　也開局於靜居寺宋方二公祠始事以八月乙卯¶
<pb:KR2k0052_WYG_000-40a>¶
　　日竣事以九月甲申自角匝軫廿八日以畢食時¶
　　而成既愧劉安之㨗懸金以市又乏吕覽之精乃¶
　　屬鄉進士劉大昌周遜校正而付之梓人昔漢代¶
　　文治興之者文翁禮殿之圖後世建學倣焉七十¶
　　子之名馬遷之立傳徴焉當時號為西南齊魯岷¶
　　峨洙泗文之有關於道若此文翁之功不可誣也¶
　　繼文翁而作者今之阜翁歟獨愧慎華顛白紛舊¶
　　植荒落不足以揚四子之芬而成一邦之史也恕¶
<pb:KR2k0052_WYG_000-40b>¶
　　其不敏補其未備尚有冀吾黨之助焉¶
　　王元正蜀志序¶
　　四川志成正反覆閲之乃告東阜公曰惟公膺命¶
　　九重撫綏西蜀開誠布公柔逺能邇經綸展於久¶
　　練之餘英華揮諸事業之大者矣乃於政暇因覩¶
　　舊乗則嘆夫援古者資史記論物者本漢書古之¶
　　人汲於載記而不遺餘力者葢事弗著而無稽世¶
　　有傳而可據是故杞宋無徴尼父發嘆綱目既出¶
<pb:KR2k0052_WYG_000-41a>¶
　　千古仰勤其所由來深矣矧兹蜀省奧壤名區茍¶
　　或因仍簡略奚以信後詔今乃遣文學敦聘禮方¶
　　洲楊子由遂寧先至升菴楊子由新都繼至元正¶
　　則由茂林後至假居宋祠分局從事方洲幾一月¶
　　告完以先去升菴幾兩月告完而亦去元正則匝¶
　　三月始得告成而後去夫英邁與衰憊殊科多識¶
　　與膚學異品二子者宏識髙才以良史秉名管完¶
　　之速而歸之先固宜正則驚駘敢云學步乃維流¶
<pb:KR2k0052_WYG_000-41b>¶
　　火之月及於初元之冬大肆簡袠之搜方落鉛槧¶
　　之手凡例本諸一統志遵其制也稽舊志而稍増¶
　　入者補其遺也至若順慶無府志廣安無州志又¶
　　或邑志具而復闕者亦多竟忘苦心不免廢日草¶
　　創而已潤色未能幸托名於梨棗敢懸金於都市¶
　　是志也我東阜公暨合州侍御公創意舉之未幾¶
　　合州竣事北上狷齋侍御公代按斯土而左右之¶
　　兹乃繕録成編總十有六巻立論十有三篇統冀¶
<pb:KR2k0052_WYG_000-42a>¶
　　髙明牖我昏陋¶
　　吳之皥序¶
　　誌古郡國史也山川風物政事人文載焉今昭代¶
　　史秉筆需人顧往往珥彤所闕而散見於方聞野¶
　　記足藉證者則省志所以備外史也曩予職在治¶
　　書曾蓄數㕑以其半貯本朝列聖實録半貯各省¶
　　志以叅觀風㑹考獻徴文不徒供臥遊而已一時¶
　　屈指信史如粤之𫝊以紫溪武功之𫝊以徳涵蜀¶
<pb:KR2k0052_WYG_000-42b>¶
　　之𫝊以升菴玉壘方洲三太史獨藝文出升菴手¶
　　選網羅金石鼎彝秦漢之文幾盡竟可單𫝊太平¶
　　清話亦稱其立例最古非他誌所及可知也洎叱¶
　　馭入蜀縁巫峽經字流遊目岷嶓迴騶劒表訪鼈¶
　　靈魚帝之奧區揖峨眉青城於天上行部之餘得¶
　　於覩記覺向之披讀猶淺而遍覔古本以證嚮竒¶
　　邃已不可復得緣萬厯初禩重修漸增沿革其釐¶
　　正之功固不可誣而藝文裁却强半晦蝕之累亦¶
<pb:KR2k0052_WYG_000-43a>¶
　　不細矣由己卯來更四十年亡得覩升菴之遺者¶
　　則亦蜀文一厄塞也予亟謀重梓頼督學杜君雅¶
　　與同嗜搜購古本得二三殘牘凑之幸斷圭復完¶
　　恨原日筆譌刀誤殊多魯魚况嵗久漫漶難以竟¶
　　讀遂檄諸帳下士揀其品識超韻者司編校焉藩¶
　　轄陳君欣措貲費諸各捐俸贖佐之以勷厥成開¶
　　局數閲月於前人物職官科甲經略等誌合新舊¶
　　本互有絓漏今㸃定而𩔖增之若平播剙設征南¶
<pb:KR2k0052_WYG_000-43b>¶
　　善後皆宜綴入惟藝文雖隻字必仍纖誤必考乃¶
　　杜君更出心裁補續新藝若干巻俾成全書其補¶
　　者或當日偶遺非故遺之也葢瑤氈怪牒其錯彩¶
　　出世有後先即如花蘂之集拾於敝紙若不經安¶
　　國拈出誌何得而有之又如唐元宗刻劒閣詩剥¶
　　落莓蘚升菴録入詩品而誌反不載由此而推遺¶
　　編敗碣之見於纂誌後者間有矣補之良不容己¶
　　而文與世隆代有作者不續之其又何觀至於博¶
<pb:KR2k0052_WYG_000-44a>¶
　　摭郡邑之文凡家乘野榻足光兹典者其遺之也¶
　　微杜君之左癖不至是事竣藩臬虛首簡以遲予¶
　　語予惟蜀九州之上遊於形勢居其上於風氣則¶
　　開其先其地脈迢遞逶迤注吳魏閩越而極受之¶
　　者一若斬新特地窮妍殫工而不知其開之何從¶
　　乃蜀人亦若不口其先者猶之竒貨然每騰艷於¶
　　所聚而産處反得平平予非故為此語以張蜀也¶
　　身歴其境乃知勝甲海内偶舉一山而業已崑崙¶
<pb:KR2k0052_WYG_000-44b>¶
　　伯仲矣他無不開先領異者以故塗山石組實開¶
　　幅&KR0695;化碧埋輪實開義烈武宗吉甫文祖淵雲射¶
　　洪彰明律揚初盛眉山父子綺思禪解不落二頭¶
　　此聊指其一二剙獲者若鉅而鬚眉之士細而香¶
　　奩之英有不出出必開先競秀當自展巻得之昔¶
　　王逸少慕蜀山川諸竒疑子雲太冲所賦殊未備¶
　　悉髙賢豔慕從古已然而予謂足備外史正意列¶
　　國之語可以傳經十五國之風可以觀世皆取其¶
<pb:KR2k0052_WYG_000-45a>¶
　　人與事之表表者豈僅謂城池賦役建置攻守之¶
　　故與武鄉文饒軰之宦蹟足資一方考鏡已哉博¶
　　雅君子當紙貴於是編云¶
　　杜應芳序¶
　　蜀志凡三被修初正徳戊寅次嘉靖辛丑次萬厯¶
　　己卯戊寅志居體要猶之椎輪也辛丑志出三先¶
　　生手而藝文獨屬楊太史用修增華加麗令雒陽¶
　　紙貴己卯補緝維勤芟剔過半得無疥壁之見哉¶
<pb:KR2k0052_WYG_000-45b>¶
　　中丞饒公直指吳公慨然興文旁求舊本得什之¶
　　七八乃應芳遍搆復得二三珠還劒合事良不偶¶
　　教下亟刻藝文庶幾雲漢昭回于天其他秩官人¶
　　物經略沿革之𩔖因例編入而藝文竊續焉惟是¶
　　火藜雖懸風葉難掃二三子殫厥校讐良工心苦¶
　　已賈餘勇大肆蒐羅長此蠹魚漸成脈望用修有¶
　　知何如撫掌矣夫志猶史也志備一隅史備天下¶
　　同一觀耳惟子長史記其事竒其文竒書亦因以¶
<pb:KR2k0052_WYG_000-46a>¶
　　竒近日弇州謂千載有子長千載不能為史記是¶
　　何言與何可令蜀聞之葢石紐湔山神功也鼈城¶
　　魚復異績也躍井化泥至性也破琴滌器詎文也¶
　　他如錦江玉壘火井鹽泉江珠瑕英側生旁挺豈¶
　　罄竹堪書郄車易載者用修生而靈穎蚤窺中祕¶
　　纔施采綴便覺陸離横絶安在子長不世出史記¶
　　遂罷響哉二三子為用修忠臣披文相質富有日¶
　　新方之史記殆小司馬索隠褚先生補遺與而予¶
<pb:KR2k0052_WYG_000-46b>¶
　　上下千載更有感於蜀之盛也子長固良史才然¶
　　足跡徧天下必西瞻蜀之岷山及離堆而後已彼¶
　　得於涉歴者猶若是况生居其鄉逢右文之世探¶
　　禹穴發西蔵如集珍元圃操斧鄧林也即欲不嫓¶
　　媺子長胡可讓焉雖然職方所掌不廢風謠入關¶
　　之収必先圖籍志之繫本計尚矣兩臺為蜀畫長¶
　　久集思廣益順風招之而大叅陳公掞五鳯文施¶
　　三乘力佐費董工副在名山期偕不朽記不云乎¶
<pb:KR2k0052_WYG_000-47a>¶
　　耆欲將至有開必先易之言曰水流濕火就燥各¶
　　以其𩔖也余何幸親見之¶
　　王廷瞻序¶
　　予甞覽觀岷峨之地直坤維而躔井絡昔人稱為¶
　　天府奥區云自神禹發祥叢帝闢國詩書所述詳¶
　　矣逮武王牧野之師庸蜀羌髳微盧彭濮悉共戎¶
　　旅入漢卿雲軰始翩然以文藻翺翔西京其鋪張¶
　　皇業掞述休羙綦盛然未有勒成一代之史以彪¶
<pb:KR2k0052_WYG_000-47b>¶
　　炳來禩者君子每劣其無以張蜀也孔明經略西¶
　　土慨然有感於兹乃秦子勑軰有良史才然戎馬¶
　　劻勷未遑注厝及晉陳承祚常道將始各譔一家¶
　　言説者謂陳失之誣常失之瑣唐宋以來有為古¶
　　今集記蜀檮杌諸編者亦或卑卑無甚髙論殆不¶
　　若晉二氏猶蔚然翼蜀而馳也嗟嗟志何容易哉¶
　　明興御寓道化翔洽成化中侍御瑞陽熊公始創¶
　　蜀志嘉靖初撫臺東阜劉公侍御金川王公聘升¶
<pb:KR2k0052_WYG_000-48a>¶
　　菴玉壘方洲三太史續修之迄今刻已漫漶不可¶
　　讀矧四十年來嵗月綿邈無論宦轍賢科蟬聯苞¶
　　次而興革之大者若龍安改府隆昌剙縣建武立¶
　　學及近年都蠻之蕩平白草人荒諸番之歸順建¶
　　昌□玀諸夷之底靖咸我皇靈赫弈炳烺是烏可¶
　　弗志乎哉爰與侍御養純虞公商之下藩省議行¶
　　焉於是檄敘州府同知魏樸如成都府推官游朴¶
　　暨諸文學董良遂等開局纂輯復檄督學副使郭¶
<pb:KR2k0052_WYG_000-48b>¶
　　棐總其事將就緒乃養純公以秩滿入侍輦下而¶
　　侍御鳴宇薛公來代謂兹鉅典義不可緩益注意¶
　　趣之志既成予與鳴宇公叅訂焉付之梓僉謂予¶
　　當有言弁諸端簡業不獲辭則甞謂志與史體異¶
　　而以垂勸鑒則同葢政莫大於經時教莫重於宏¶
　　化誼莫嚴於稽古事莫要於宜民斯四者非志曷¶
　　觀焉是故匪精匪覈罔以考𠂻惟信惟裁乃克𫝊¶
　　逺兹編大都遵明一統志例其仍三太史之舊者¶
<pb:KR2k0052_WYG_000-49a>¶
　　十七刪舊之繁而增入新事者十三其鏟謬訂譌¶
　　以底於信尢惓惓諄篤焉至附入近年諸經略地¶
　　方機宜則有關於國事民事甚大誠足補前志所¶
　　未備而為一方之信史也已予故樂為序之亦以¶
　　告後之嗣修者是役也左布政使劉庠右布政使¶
　　李江按察使胡定左叅政兼按察使吳善左叅政¶
　　蔡叔逵副使楊一桂周大烈史嗣元范崙僉事李¶
　　薦佳黄徳洋丁元復田樂義王埏署都指揮僉事¶
<pb:KR2k0052_WYG_000-49b>¶
　　陳道皆疇咨襄事殫心綜理例得備書云¶
　　郭棐序¶
　　萬厯七禩嵗在己卯皇仁浹洽蜀宇輯寧時維巡¶
　　撫黄岡王公巡按義烏虞公相與協心抒猷以康¶
　　黎庶既標鴻業爰考稗乘顧念蜀居坤維號稱天¶
　　府自神禹肇夏吉甫輔周勲烈匪彝流風斯邈典¶
　　謨方貢書述綦詳江漢蒸民詩聲溢著此蜀文獻¶
　　之所從來逖矣秦資其富以兼七雄漢階其力遂¶
<pb:KR2k0052_WYG_000-50a>¶
　　奄四海於是司馬相如揚子雲左太冲任文公等¶
　　各述所聞用存故典及陳承祚别紀耆舊至常道¶
　　將備志華陽下逮趙閲道之集古今張唐英之編¶
　　檮杌唐求之緝圖經李文子之譔蜀鑑咸極蒐羅¶
　　足垂觀勸繄我昭代運際嘉隆道化丕宏倫物宣¶
　　朗時有玉壘王氏升菴楊氏方洲楊氏並摛鳯藻¶
　　各擅麟書騁厥菁華咸臻元妙然才髙而綜核或¶
　　疎嵗多而漫漶殊甚矧兹相曠四十餘秋世治之¶
<pb:KR2k0052_WYG_000-50b>¶
　　綸時政之經因革獻徴之彪著科第之駢聯倘缺¶
　　弗書後將何考乃檄敘州府同知魏樸如成都府¶
　　推官游朴及文學董良遂戈一龍劉止彭師古楊¶
　　秉鉞李承霧彭應元等開局於濓洛大儒祠搜摭¶
　　故實旁採藝文凡諸郡邑各以牒上而成都府知¶
　　府張大器成都縣知縣印一中華陽縣知縣唐棟¶
　　咸鳩籍供餼聿勤夙夜凡五閲月編次稍成則檄¶
　　今左布政使劉公庠右布政使李公江曰咨惟習¶
<pb:KR2k0052_WYG_000-51a>¶
　　蜀敷猷宜統厥任申檄提學副使棐曰廣厲學官¶
　　修明掌故兹其大者惟爾總校之以終厥成功棐¶
　　承檄惴惴唯弗稱是懼乃於秋杪大比事竣始克¶
　　受簡則作而嘆曰奕奕蜀都赫赫獻籍聖賢神明¶
　　之淵宅也金躔玉壘之奥區也&KR0225;厥省乗實鉅且¶
　　重奈何容易哉乃固扄窮晷殫精凝思刪譌訂誣¶
　　芟繁補闕又閱五盈始告成事時則御史虞公政¶
　　竣入朝以今御史福清薛公代既至鋭情志事益¶
<pb:KR2k0052_WYG_000-51b>¶
　　毖且篤庚辰首春以完帙上兩臺咸報曰可軫兹¶
　　鉅典且戒梓人式昭往休用闡來鏡棐謹撰次為¶
　　小序焉序曰軒轅畫州神禹底績周秦綿邈㝢縣¶
　　分析峩峩蜀都氓萌允殖皇哉唐哉天府之域述¶
　　沿革第一翳古炎帝申命正黎三辰肇敘七政翕¶
　　齊煌煌鶉首實次蜀西察變授時奠兹坤維述分¶
　　野第二&KR1005;嶫蜀國蜿蜒龍蟠西崢岷嶺東阻䕫門¶
　　來關霄倚劒閣雲盤是稱金城徳守孔安述形勝¶
<pb:KR2k0052_WYG_000-52a>¶
　　第三蜀城磝磝鬱若鳯翺祥徴龜出義慎虎牢諸¶
　　郡連綿百雉崇髙永言保障長屹江臯述城郭第¶
　　四惟蜀自昔生齒滋繁周從牧誓漢驅項頑際兹¶
　　宣朗宜䘏艱難何以蕃之國命攸關述户口第五¶
　　蜀稱沃壤粒兹蒸民厥田維上厥賦維均義却繭¶
　　絲以阜閭闉是在司牧無貳爾心述田賦第六赫¶
　　赫禹功石紐發祥桓桓昭烈漢胄克昌倬彼正統¶
　　爛然徽章帝驟王馳植我天常述國紀第七岷峨¶
<pb:KR2k0052_WYG_000-52b>¶
　　錯峙屏翰丕隆獻殿肇封詩禮是崇毖兹侯度恪¶
　　爾孝忠匹休三代帶礪穹窿述藩封第八世化代¶
　　遷忠文迭創蜀次井參風多質戇俗乃樸野士則¶
　　倜儻斲雕還淳職在□磢述風俗第九岷峨矗矗¶
　　江漢洋洋水存亷讓山辨隂陽靈氛翕發雲靄髙¶
　　驤鬱兹西南繡錯虬翔述山川第十山澤蘊崇土¶
　　毛是出維此職方獻彼珍錯蜀壤所宜桑麻孔獲¶
　　節以阜民君子攸度述方産第十一設官分職為¶
<pb:KR2k0052_WYG_000-53a>¶
　　國之程法嚴位署義慎經營蠱則修飾壯則儀刑¶
　　君子居之攸芋攸寧述公署第十二漢代尊經文¶
　　翁化蜀比齊埒魯仁摩義育士際昭明率循軌鵠¶
　　棫樸菁莪彬彬郁郁述學校第十三賢轍攸經爰¶
　　有創立以時觀省亦節勞逸錦官峩峩籌邊屹屹¶
　　曩範如存來驂可匹述宫室第十四易嚴禦暴詩¶
　　羙為梁民無病涉邊有隄防鄭輿非惠張銘則當¶
　　時成慎守終焉允臧述關梁第十五桓桓禹功赫¶
<pb:KR2k0052_WYG_000-53b>¶
　　赫江瀆祀事孔殷徳休若燭凡百明禋彝典攸屬¶
　　孔惠孔時靡滛靡黷述祠廟第十六昭烈經營惠¶
　　陵巋若禁採崇封政之筦橐羣哲斯蔵九泉可作¶
　　以時修之罔滋蓁落述陵墓第十七勝域雄區標¶
　　𫝊自昔陵谷時遷桑田代易以兹有盡視彼無斁¶
　　因名紀思滮流罔極述古蹟第十八維皇經國設¶
　　官分職位有崇卑義均休戚曷以擾民惟仁是亟¶
　　鑒戒在兹毖哉羣辟述職官第十九業業筦樞煌¶
<pb:KR2k0052_WYG_000-54a>¶
　　煌圭組夐樹勲庸丕彰矩矱代有循良嗣繩步武¶
　　暐&KR0110;鴻名式兹西土述名宦第二十&KR0225;遡蜀川遥¶
　　馳簦笈岷山錦水代有賢蹟鴻以逺弋鳯爰栖棘¶
　　悠悠芳躅江山增色述流寓第二十一賢科㧞儁¶
　　制肇有唐自宋及明蔚然炳烺鳯鳴髙梧驥騰康¶
　　莊得士之盛前葉罕方述科第第二十二岷嶓毓¶
　　粹江漢炳靈虎嘯風冽龍騰雲蒸濟濟鉅公斌斌¶
　　名卿徳馨埒羙王國之楨述人物第二十三周詠¶
<pb:KR2k0052_WYG_000-54b>¶
　　白駒莊寶靈龜秉我明哲養兹天倪白雲蒼茫紫¶
　　芝葳甤永矢弗諼榮名兩遺述隠逸第二十四百¶
　　行之原萬事之紀厥惟孝義君子所履抗表湧泉¶
　　漆身歿齒順變雖殊芳馨並羙述孝義第二十五¶
　　關雎起咏江漢覃風孀操接袂坤輿所鍾懷瑾茹¶
　　荼持以令終懿兹貞媛世異名崇述列女第二十¶
　　六眉峯雲臺仙靈所都竒𫝊寰宇實蕃緇徒三乘¶
　　筏邈萬刧輪徂子不語怪世何泊乎述仙釋第二¶
<pb:KR2k0052_WYG_000-55a>¶
　　十七國任師帥維以勤民匪抒經畫曷助陶甄蜀¶
　　山險塞奸宄陵憑懷柔廓清實藉鴻勲述經略第¶
　　二十八雈苻之濱爰多狺獍災祥之來儼示修警¶
　　凡厥纖曲有關時政蒐攬靡遺鑒觀斯境述雜記¶
　　第二十九元黄融結沱潛毓靈咸摛白鳯各吐元¶
　　精源開四子派衍羣英豈伊蜀珍允為國禎述藝¶
　　文第三十終焉總之省志為目十郡縣志目二十¶
　　有二經略志目二十有一雜記目五文目二十有¶
<pb:KR2k0052_WYG_000-55b>¶
　　五詩目十有四為巻共三十有六體則一仍乎舊¶
　　事變兼紀乎新顧惟鼯技非長豹斑寡識尚冀名¶
　　賢廓所未逮云爾¶
