# -*- mode: mandoku-view; -*-
#+TITLE: 四川通志
#+DATE: 2015-08-24 22:42:50.113484
#+PROPERTY: ID KR2k0052
#+PROPERTY: BASEEDITION WYG    
#+PROPERTY: JUAN 卷七上
<pb:KR2k0052_WYG_007-1a>¶
欽定四庫全書¶
　四川通志巻七上¶
　名宦¶
　順慶府¶
　漢第五倫(性質慤少文時以清白稱永平中為宕/渠令有治行民甚懷之歴官大司空)¶
　隋柳　儉(蓬州刺史潔己愛民/獄無繫囚時稱亷正)¶
　唐屈突通(長安人知西充縣事/䂓模制度賴以詳明)¶
　　顔真卿(肅宗貞元元年李輔國脅遷上皇於西内/真卿率百僚上表問起居輔國惡之貶蓬)¶
<pb:KR2k0052_WYG_007-1b>¶
　　(州長史仁以撫民寛以馭衆恤災患救饑/寒遷利州刺史去郡人思徳立祠祀之)¶
　　崔元亮(開元中任果州刺史姚合送以詩騎吏縁/青壁旌旗度白雲劔銘生蘚色巴字疉冰)¶
　　(文足徴/其概)¶
　　史謙恕(果州刺史百姓歌之曰使/君來何晚昔無儲今有飯)¶
　　李　堅(貞元間授果州刺史/課最遷秩司農少卿)¶
　　韋貫之(京兆人為吏部員外郎牛僧孺等忌之以/考賢良事坐貶果州刺史有善政後仕至)¶
　　(平章/事)¶
　宋趙　繁(開寳中任刺史建/學育才人多仰之)¶
<pb:KR2k0052_WYG_007-2a>¶
　　李　晊(知廣安軍事簡易為政寛厚/治民滿任去郡人咸慕之)¶
　　朱　昻(開寳中知廣安軍事仁恕決訟寛簡臨民/擒妖賊李仙蜀民以安歴官至翰林學士)¶
　　(工部/侍郎)¶
　　楊克讓(知果州有善政/特賜璽書褒美)¶
　　邵　業(字日華桂陽人太平興國中登進士第厯/蓬州録事㕘軍時部民張道豐等被誣為)¶
　　(盜獄已具業察其枉不署牘未幾捕獲正盜豐等/得釋及代還太宗喜謂曰汝能活吾平民深可嘉)¶
　　(也賜錢五萬/授光禄寺丞)¶
　　王　旦(字子明大名人端拱間守蓬州清節著聞/民被其澤官至平章事為名相卒諡文正)¶
<pb:KR2k0052_WYG_007-2b>¶
　　查　道(字湛然休寧人端拱初登進士淳化中果/州寇黨何彥忠擁衆不聽撫道單騎趨賊)¶
　　(所諭以詔意賊咸曰仁郡守也肯害我/乎相率拜給券歸農上賜璽書褒美)¶
　　寇　瑊(任蓬州軍事李順餘黨謝盛/等復起為盜瑊擒送京師)¶
　　崔　立(任果州推官會有役兵輦官物道險乃索/衆錢傭舟知州姜從革論如索斂法當斬)¶
　　(者二人立曰此非私已罪止杖以示/懲耳從革不聽後論奏詔如立所議)¶
　　凌　䇿(字子奇宣州涇人登進士天禧中判廣安/軍事恪勤吏職處事精審歴官諌議大夫)¶
　　(知益州初䇿登第夢人以六印加劒上/遺之後往劔外凡六任卒符其夢云)¶
　　龔鼎臣(字輔之須城人仁宗時知渠州渠故僻陋/無學者鼎臣建學校選俊秀為生徒立課)¶
<pb:KR2k0052_WYG_007-3a>¶
　　(肄法自後始有登科/者渠人繪像祀之)¶
　　李大臨(字才之成都人登進士第官祕閣校理家/貧無僕隷自秣馬仁宗使覘之還奏嘆曰)¶
　　(真亷士也以親老知廣安軍事上言青/苗不畏權要歴官集賢殿修撰致仕)¶
　　裴徳裕(知蓬州有善政毎/議法必依仁恕)¶
　　李修孺(知果州有治狀/蘇軾作詩美之)¶
　　葛　宫(知南充有惠政時東川饑民艱食部使/者檄宫守資昌兩州悉以惠愛著聞)¶
　　陳　瑊(知南充有能名歲旱帥司免下戸兩税轉/運使安節以為虧漕計瑊言茍利於民違)¶
　　(之不可/節從之)¶
<pb:KR2k0052_WYG_007-3b>¶
　　邵伯溫(守果州請罷歲錢數十萬以省民力民受/其惠擢提㸃成都刑獄再遷利州轉運使)¶
　　(蜀人/徳之)¶
　　吳幾復(知蓬州有惠政任蒲去父老拜庭下曰鄉/民被使君之政久矣今聞還朝故來相别)¶
　　(且歌曰使君來兮父母鞠我禮化行兮民無寒/餓使君去兮不可復留人意悵悵兮淚雙墮)¶
　　馮　澥(字長源安岳人登進士第知/廣安軍事有政聲一時重之)¶
　　陳汝義(建陽人紹興中知儀/隴蒞官勤慎民悦之)¶
　　劉儀鳯(知果州初儀鳯為果掾起居郎趙逵薦其/富於才華恬於進取及擢州守政績著聞)¶
　　毛　敏(建炎間知鄰州時普惠諸/井皆廢敏復之以甦民病)¶
<pb:KR2k0052_WYG_007-4a>¶
　　虞允文(紹興中知渠州地僻民窶常賦之外又行/加斂允文悉奏罷之遠近鼓舞孝宗時入)¶
　　(相封雍國公/尋卒諡忠肅)¶
　　劉光世(字徳修簡州人登進士第歴右正言/知果州趙汝愚薦之擢殿中御史)¶
　　趙汝簡(字伯訓開封人慶元間知蓬州/以詩書為政先風化而後刑威)¶
　　席　芾(知儀隴縣蒞官嚴明/興學勸農邑人頌之)¶
　　李道傳(慶元進士為蓬州敎授開禧間金兵窺散/闗急而吳曦復叛道傳遺書安撫楊輔論)¶
　　(曦必敗宜舉義討之輔不能決乃棄官歸曦平進/祕書郎歴官兵部郎中道傳明河洛之學篤於大)¶
　　(義嘗書喚起截斷四字於卧榻/屏間其慎獨如此卒諡文節)¶
<pb:KR2k0052_WYG_007-4b>¶
　　尹天民(㑹昌人由太學博士知果州時王黼專政/黼舊在太學乃天民所隷齋生也有强天)¶
　　(民共謁之者天民笑曰見王丞相豈不得好官/但恐為顔閔所笑後召除侍講不就清議高之)¶
　　安　丙(嘉定間知渠州事恤民力夙有名望/吏民畏懷郡人杜宿之撰徳政記)¶
　　孔忠齊(知果州號為循吏/郡人為立良牧碑)¶
　　蘇　植(嘉定中知廣安軍以才學飭吏事/存心撫字敎養畢舉政令一新)¶
　　楊思復(嘉定中知渠州有聲望每/被㫖典文衡學者宗焉)¶
　　胡載榮(寳祐中知渠州時元人來侵載榮徙/治保險率州人矢死固守卒賴以全)¶
　元張大悦(寳祐間守蓬元統中官至䦘蓬廣安順慶/等路右副都元帥封成安郡侯時蓬俗多)¶
<pb:KR2k0052_WYG_007-5a>¶
　　(文士少富民自是務農/力田咸大悦之力云)¶
　　劉仲達(安西人大徳初知渠縣作興/文敎鼎新學舍學者誦之)¶
　　馬䝉古岱(慶陽人至元中為西充主簿時羣盜劫/掠百姓逃竄聚處於南岷䝉古岱極力)¶
　　(捍禦全活甚多今存/老馬寨民歲時祭之)¶
　　劉哈瑪爾(至元初以萬戶攻成都宋守臣劉整戰敗賴/出奔哈瑪爾入城號令嚴明市不易肆衆)¶
　　(以寧後鎮順慶境内安堵蜀人/感徳建祠於駟馬橋左祀之)¶
　　閻　公(至正間為營山令牛生二犢麥秀兩/岐禾一本九穗人以為善政所致云)¶
　明富好禮(嘉興人洪武初府同知創街衢/置坊巷户口田糧悉賴經理)¶
<pb:KR2k0052_WYG_007-5b>¶
　　杜　沂(真定人洪武中知順慶宅心/公正律己嚴肅郡人稱頌焉)¶
　　嚴　昇(繁昌人洪武中任同知清/租賦平徭役民得無擾)¶
　　管時中(柏鄉人洪武間以御史言事左遷西充亷/能有聲勸課農桑作興士類陞吏部主事)¶
　　麥茂實(洪武間任南充建設學/校作興士類邑人頌之)¶
　　藺從善(磁州人西充敎諭實心鼓/舞風化大行陞秩贊善)¶
　　黄　謙(蕪湖人以御史言事謫營山清亷仁愛鄰/邑民訟多質成任期年百廢俱舉政敎一)¶
　　(新士民/懐之)¶
　　任　重(裕州人知營山居官廉謹政/治公平任滿歸民不忍舍)¶
<pb:KR2k0052_WYG_007-6a>¶
　　費文質(華亭人知營山撫流民開/闢田野性嚴明吏不敢欺)¶
　　羅　福(寳慶人敎諭營山勤於訓誨激勸/有方每以氣節相砥礪士風丕變)¶
　　譚思敬(洪武中知大竹克/勤公事節用愛民)¶
　　姜　勤(永樂初知儀隴興學/校恤民隱士民頌之)¶
　　楊　榮(扶風人知儀隴政尚寛/簡遺愛在民思之不置)¶
　　周　道(石首人知儀隴興學校勸農/桑清操懋著一時稱為賢令)¶
　　徐　亮(㑹稽人知儀隴興學校平賦/役儀人賴之有古循良風)¶
　　利本堅(英徳人知儀隴時當多事/省約以節民財邑賴安撫)¶
<pb:KR2k0052_WYG_007-6b>¶
　　馮　義(滇人知儀隴興學勸農足邉餉/歲大歉屢行賑恤全活甚衆)¶
　　余　復(衡陽人正統初知順慶性亷潔/開拓城池條理學校勞績居多)¶
　　鮮延年(棲霞人天順間知順慶亷静寡欲治行/多與前守余復相類咸為士民稱頌)¶
　　柴　良(平陽人天順間知廣安州澤及/孤貧賢聲甚著後遇賊被害)¶
　　許　仁(高安人守廣安除暴安民興/禮化俗捐俸修學不傷民財)¶
　　郭　文(知廣安州公平亷正/舉行鄉約境内感化)¶
　　師用昌(奉新人知南充愛民如子毫/不忍傷藹然有愷悌之風)¶
　　符　慶(太康人知南充凡便於民/者務在必行人咸徳之)¶
<pb:KR2k0052_WYG_007-7a>¶
　　岳　禎(漢州人知南充持重寡言喜/怒不形凡事務撙節以益民)¶
　　陳伯安(黄陂人知南充才幹敏捷/操守清正吏民畏而懐之)¶
　　錢　瑞(新淦人知南充一清如水性甚嚴厲/權豪屏跡以勞瘁卒於官百姓哀之)¶
　　朱　經(知南充學宫隘陋遷於太白山為政/簡易民甚稱便陞任去民多思之)¶
　　王　庸(㑹寜人知南充增修學宫毫不取/民刑清訟簡百姓樂業邑稱治焉)¶
　　李　琳(華州人知南充才識明/敏遇事立決獄無寃滯)¶
　　髙　鵬(蘄州進士知南充秉性剛明吏胥畏/服訊獄果斷不避強勢士民仰其徳)¶
　　陳　琳(應城人天順中由御史左遷知岳池與民/約信不事鞭扑後陞僉事邑人為立棠隂)¶
<pb:KR2k0052_WYG_007-7b>¶
　　(遺愛/坊)¶
　　黄　表(南平人成化初由舉人任府/通判留心撫字民皆仰之)¶
　　李　昱(成化初任蓬州學正敎士有方士風一時/興起與知州畢宗賢遷改學宫區畫得宜)¶
　　張　璠(㑹寜人蓬州訓導時大兵駐境學𠲒/圮壊璠倡義捐俸修葺䂓制煥然)¶
　　朱　詮(鳳陽人成化初知渠縣廉能公恕賦税/訟獄允服民心後有除寇功詔賜旌異)¶
　　陳　亨(莆田人成化中知順慶執法不撓吏/畏民服去任不持一錢時稱清白)¶
　　陳　瑛(成化中知蓬州宅/心誠實政尚公平)¶
　　李　壐(稷山人成化中知岳池性清約持/正士大夫非公事不敢入其室)¶
<pb:KR2k0052_WYG_007-8a>¶
　　朱　瑩(南豐人由監生成化初知鄰水/創立縣治撫字勤勞施為有序)¶
　　丁　福(隆徳人知鄰水勤政/事平徭役民受其惠)¶
　　丁　瓛(鳳翔人成化間授岳池主簿以清謹稱民/有犯法者暮夜遺之金瓛時病篤固却之)¶
　　(尋卒/於官)¶
　　宋　彬(永豐人知鄰水廉/能勤慎政善民安)¶
　　梁谷才(任岳池愛民好士創縣治建學宫修/築壇壝倉庫百工並作民不告勞)¶
　　田　鐸(陽城人進士任户部郎𢎞治初謫知蓬州/喜興文學督諸生誦習積穀數千以備軍)¶
　　(餉民食皆賴之陞/僉事民立徳政碑)¶
<pb:KR2k0052_WYG_007-8b>¶
　　鄒　紞(臨川人知蓬州時巴中擾亂紞外給軍餉/内節民財勞瘁甚著逮賊平調去郡人追)¶
　　(思/之)¶
　　沈　林(長洲人𢎞治中知順慶公亷持正平/易近人有古循吏風郡人立祠祀之)¶
　　劉永成(𢎞治中知大竹剛直果斷才足有/為建學宫置義倉士民胥賴焉)¶
　　黄　芸(豐城人𢎞治中由進士任府/同知鋤強扶弱威惠並行)¶
　　薛　平(杞縣人知大竹施政有方斷獄明允/諄諄以禮讓敎人風化因之歸厚)¶
　　种　山(咸寜人知大竹剛介果斷政平訟/理不行鞭扑而事治邑人徳之)¶
　　曾　倫(雲南人鄰水敎諭持身有禮接/士以恩學䂓嚴謹講諭詳明)¶
<pb:KR2k0052_WYG_007-9a>¶
　　甘　澤(蘄州人正徳初知渠縣清慎剛果值鄢寇/之變矢心死守邑賴保全渠人繪像以祀)¶
　　蕭　韶(龍泉人正徳初知渠縣亷恕公/平興學校勸農桑士民感戴)¶
　　沈良佐(湖廣人正徳中由進士知/順慶府延士論以蘇民瘼)¶
　　廖日監(吉水人正徳間渠縣敎諭博學勤教/捐俸建明倫堂兩齋庖庫廢墜皆舉)¶
　　蔡　彬(南康人知大竹下車誓於城隍後/果忠勤亷潔不負所誓民皆悦服)¶
　　黄　閏(正徳中以監察御史謫議隴政尚嚴明/犯者動繩以法民不敢欺號為鐵令尹)¶
　　潘　譿(荆州人知儀隴實心愛民九年/如一日百姓乞留復任三載)¶
　　趙　裕(知儀隴理繁治劇廢墜咸舉/秉性嚴正人莫敢干以私)¶
<pb:KR2k0052_WYG_007-9b>¶
　　金　紞(正徳間知蓬州政/平訟簡民心悦服)¶
　　魏　溶(蒲圻人正徳末知鄰水性剛毅不茍取與/邑多盗日夕嚴捕盗遂觧散嵗旱禱兩立)¶
　　(應民大悦有兄弟訟田溶諭之曰世間最難得/者兄弟田易得耳各泣謝而退後竟卒於官)¶
　　王　仁(盩厔人嘉靖初任通判有髙節始終不渝/教民農桑風以禮讓聞母喪歸徒跣千里)¶
　　(囊橐無/餘物)¶
　　畢宗賢(武進人知蓬州政/敎兼舉士民允賴)¶
　　王　錦(醴泉人知蓬州秉公執法請託不行餽/遺一無所受時以剛明稱擢按察副使)¶
　　鄒　瑛(由進士任蓬州蒞/政九年民心悦服)¶
<pb:KR2k0052_WYG_007-10a>¶
　　董　桓(洛陽人知蓬州時州多虎民有告母被虎/食者桓移牒城隍遣人捕虎於廟前殺之)¶
　　(州人/稱異)¶
　　崔　允(代州人嘉靖中由進士知/順慶䂓模方正豪強斂跡)¶
　　朱　簠(浙江人嘉靖中由進士知順慶振/廢典勵人文文學政事人咸稱頌)¶
　　沈　橋(㑹稽人嘉靖中由進士知順慶誠/於愛民加意作興學校一郡稱治)¶
　　許　奇(貴陽人由舉人任順慶同知歴任六年多/異績督通省木政議鹽井課租治行頗著)¶
　　(民咸/思焉)¶
　　吳　懋(大理人府通判善草隷工詩文尤長於政/治陞階州以採木勤勞卒郡人深惜之)¶
<pb:KR2k0052_WYG_007-10b>¶
　　勞傳相(徳化人任推官平反惟允囹圄/無寃一時有景星朗照之頌)¶
　　吳　佩(裕州人知蓬州愛民/興學卓有循良之風)¶
　　劉　崐(萬安人知蓬州愛民造士冰蘗自/甘遷蘇州同知去蓬人深思之)¶
　　李必聞(睢州人由舉人知蓬州直介清/約澹泊盟心時稱清官第一)¶
　　鍾　程(黔人嘉靖間知渠縣嵗大饑多方/䀼濟活者甚衆擢御史去民思之)¶
　　初　旦(濳江人知大竹縣撫愛黎元嘗求無愧四/知累與神誓後遭謗去誣之者卒罹隂譴)¶
　　陸如衢(趙州人知大竹縣居官清白奸惡斂跡擢/守潼川囊橐蕭然士民追送多泣下者)¶
　　董仕毅(麻城人由西充令擢蓬州守操履儉約/後解組歸止行李一擔其清貧如此)¶
<pb:KR2k0052_WYG_007-11a>¶
　　嚴　傑(武昌人知營山縣性亷潔蒞/任未幾百廢俱興士民懷之)¶
　　劉時達(金縣舉人嘉靖中知大竹縣時寇賊嘯聚/時達宻布方畧捕獲凡二百餘人地方以)¶
　　(寧居官五年奸/慝無不斂手)¶
　　伍思韶(江西人嘉靖間知廣安州多/善政愛民如子有古循吏風)¶
　　周光鎬(潮陽人萬厯間為順慶守倜儻有權畧建/越夷叛遷兵備副使監征南軍事有功)¶
　　馬　䖍(武定人崇禎間知廣安州立法/如一剛介不阿遷達州僉事)¶
　敘州府¶
　漢唐　䝉(武帝時上書言由牂牁下南越之䇿拜/為郎中從筰關入布漢威徳卒通僰道)¶
<pb:KR2k0052_WYG_007-11b>¶
　　陳　立(臨邛人成帝時為牂牁太守討平夜郎夷/夜郎王興因立納貢後僰夷叛復命立鎮)¶
　　(之蠻夷畏服今馬湖府及/酉陽司并立廟享祀焉)¶
　蜀漢張翼(犍為人昭烈時舉孝亷為江油長累官車/騎將軍持法嚴峻盡心國事以劉胄叛逆)¶
　　(徴還猶積糧為滅賊計姜維伐/魏翼每勸其保國不宜黷武)¶
　梁先　鐵(武帝時奉使討蠻獠立戎州/以鐵為本州刺史多有勞績)¶
　唐張九宗(徳宗時戎州刺史以治化稱嘗/撰花臺寺記并書字畫遒勁)¶
　　韋　臯(徳宗時為戎州都督獠蠻畏服/立碑以誓之郡人繪像廟祀焉)¶
　　劉岑李通李達九奚采(輿地紀勝唐時來為郡守/者四人又見樂林官吏序)¶
<pb:KR2k0052_WYG_007-12a>¶
　宋宋太杓(字末杓澤州晉城人舉進士以大理評事/通判戎州多善政有詔褒美遷贊善大夫)¶
　　柳光熙(乾徳間為南夷巡檢使號令明肅恩威并/舉十州五衛二十九縣之蠻悉嚮慕之)¶
　　寇　瑊(字次公汝州人大中祥符間為梓州路轉/運使時多剛縣酋斗望刧瀘州燒淯井監)¶
　　(瑊率兵大破之夷人相率來附瑊又/置戍守建砦柵濬三濠以環淯井)¶
　　張宗誨(字習之宋太祖時知富順監赤崖夷斗郎春叛/羣獠騷動宗誨將郡兵攻破之歴官祕書監)¶
　　熊　本(字伯通番陽人通判戎州習知蠻俗後瀘/州羅晏夷叛本為察訪使謂夷能擾邊者)¶
　　(介村豪為鄉導耳乃以計致百餘人梟之其徒股/慄願死自贖事平遷刑部員外郎歴官吏部郎中)¶
　　吕　開(知戎州嘗行免/役法入奏稱㫖)¶
<pb:KR2k0052_WYG_007-12b>¶
　　范百禄(知長寜因長寧等十郡八姓夷内/作文以誓諸夷並立碑於武寧砦)¶
　　程　球(紹興中知南溪救荒有善/政人心悦服僰人感化)¶
　　邵　隆(紹興中知商州值和議已定割商州為外/境隆不悦嘗宻遣兵盜馬以擾之秦檜憾)¶
　　(隆遂改隆知敘州一日因飲/酒暴卒或云檜使人酖之)¶
　　黄　棠(字文叔隆慶府普城人/為冨順監以勤政著聞)¶
　　何師心(孝宗時為戎州守南蠻叛修戰守/之具置崖岸以保居民鄉人徳之)¶
　　周　湛(字文淵登州人通判戎州州俗不知醫病/故以祈禳巫祝為事湛取古方書刻石敎)¶
　　(之并禁為巫者/是人始用醫藥)¶
<pb:KR2k0052_WYG_007-13a>¶
　　劉尭年(權長寧軍事卜漏之變堯年以諸/路兵為先鋒忠勇協濟卒平寇)¶
　　薛九齡(知戎州時吳曦叛於蜀九齡鳩/財治兵卒討平之時頌其功)¶
　　楊　騫(眉山人知富順監時仙茅病民騫為/之白於制帥特行蠲免邑人賴之)¶
　　虞夷簡(仁壽人允文之孫知富順監崇化善俗禁/科斂賑貧窶廣儲蓄以濟窮民又為義庄)¶
　　(魏了翁/稱善焉)¶
　　周延儁(景祐間知富順監文/學豐贍為治冇聲)¶
　　王純仁(眉山人知富順監以儒雅飾/吏治登臨賦詩石刻多存)¶
　　趙希益(金華人寳慶間知富順監勤於民事歲旱/祈禱極誠獲應民懷其徳繪像於學宫希)¶
<pb:KR2k0052_WYG_007-13b>¶
　　(益學術議論多/得之吕東萊云)¶
　　郭知達(知富順監富順舊以鹽移贍遂寧生徒歲/為鏹八十萬緡知達以公養不豐請於漕)¶
　　(運使又歳獲五/十三萬二千緡)¶
　　許　國(陽安人為長寧判以和議成即休官/歸子慶孫弈相繼顯逹世人榮之)¶
　　甄　拔(知長寧軍蠻人入城恣其劫奪拔嚴加禁/戢俾納刀於候館然後入蠻人相語曰惡)¶
　　(將/軍)¶
　　張齊賢(嘉祐間以尚書員外郎知縣/事建碑記治西十五里道傍)¶
　　家　炎(咸淳中知富順監遇吳曦叛不屈魏/了翁特稱之及卒為作墓誌記焉)¶
<pb:KR2k0052_WYG_007-14a>¶
　　支　渭(興國州人知長寧軍有/惠政後為行省㕘政)¶
　元張廷瑞(金川人為敘州宣撫使立市/茶法并屯田之制民甚便之)¶
　　任　翔(任珙州通守陞馬湖/總管府建大成殿)¶
　　周志剛(為珙州學官博通經史勤/於訓誨土俗自此向學)¶
　明鍾　鉉(洪武初知富順當草昧之初焦勞心/思經營制度廟學壇墠皆其創建)¶
　　桂　芝(慈谿人洪武中知敘州/府興利除害卓有惠政)¶
　　湯　行(洪武中吏部侍郎謫/知長寧卓有政績)¶
　　任　福(土人洪武間宣撫舉福任/長官撫綏夷民衆心信服)¶
<pb:KR2k0052_WYG_007-14b>¶
　　饒　觀(饒州人永樂中知敘州立法度/修禮敎徳威兼著吏民畏懐)¶
　　吳　善(貴池人宣徳間知富順時邑中多盜嚴法/緝捕歲旱禱雨發倉賑恤一時頌聲載道)¶
　　劉　歆(宣徳中都給事中謫南溪亷能剛/毅豪强屏迹卒於官百姓哀之)¶
　　鞏　固(洋縣人宣徳中知珙縣有勇略生擒/賊首阿具田等夷人畏憚不敢近城)¶
　　何　貫(知珙縣首建石/城邑人永賴)¶
　　趙　彥(宣徳中知高縣恩威并著逺邇信孚未幾/解去及正統間芒部入寇征討弗克諸夷)¶
　　(曰趙尹來即降於是辟彦至諸夷/皆納款事聞詔増彦秩後卒於官)¶
　　余　炳(知高縣明敏有決斷時邑多盜大肆流刧/内一賊假稱鄰民出首炳知其計擒殺之)¶
<pb:KR2k0052_WYG_007-15a>¶
　　(人稱神明久旱/祈禱霖雨大降)¶
　　李　鑑(湘陰人景泰中知敘州誠心愛民不/受請託事至剖決如流案無停牘)¶
　　李盛麟(景泰中知宜賓愷悌慈祥愛民如子/歴任九年百廢俱修時稱為賢令云)¶
　　陸淵之(上虞人成化中守敘州葺學宫/毁滛祠政敎兼舉士民懐徳)¶
　　袁　莒(豐城人成化中任長寧敎諭博學多才尤/精於易太守陸淵之以為真才延至郡中)¶
　　(使諸生有所矜/式後以憂去)¶
　　顧　綸(嘉定人知馬湖剛明清政/文學著名以忤權貴致仕)¶
　　張　敏(大理人守馬湖剛毅有大節嘗撫夷單騎/至營推誠諭之諸夷羅拜受命解去擢兵)¶
<pb:KR2k0052_WYG_007-15b>¶
　　(備副/使)¶
　　鄭　冕(閩人守馬湖勁直亷介吏/畏民懐嘗征芒部有功)¶
　　張　繹(𢎞治中知南溪興學校廣儲/蓄毁滛祠置祭器勞績居多)¶
　　路　義(貴州人舉人正徳中知南溪却餽/遺釐奸弊修城捍賊民賴保障)¶
　　周　璧(湖廣人知慶符革陋習正儒風時邑多/游民不知務本璧出郊勸農民心懽悦)¶
　　胡　豐(三水人正徳中知敘州作興學校賑/恤困窮置舖舍平道路政績偉然)¶
　　歐陽選(衡陽人進士正徳中知筠連三江蠻叛與/守備何卿併力禦之邑賴無恙時吳總兵)¶
　　(欲議招撫選力辯其非又/白去丈田増税邊民稱便)¶
<pb:KR2k0052_WYG_007-16a>¶
　　何　卿(正徳中守備筠連後陞總兵征/白水三江蠻平之邊境肅清)¶
　　王尚用(安福人嘉靖間府同知修職愛民/上下信服歴任九年始終一致)¶
　　趙　逺(貴州舉人任通判署富順天性儉約一僕/自隨節省財力鼔舞生徒邑人為立遺愛)¶
　　(碑/)¶
　　陶　濓(曲靖人進士嘉靖中任敘州府推官署富/順奉法無私察豪猬為民害者除之邑人)¶
　　(稱/快)¶
　　張雲鵬(大理人嘉靖初以部郎左遷宜賓令/為人寛厚民心愛戴歴敘瀘兵備)¶
　　萬文彩(雲南人進士嘉靖中知富順老成練逹/判㫁如流祛宿弊節冗費民甚徳之)¶
<pb:KR2k0052_WYG_007-16b>¶
　　李正彝(巴陵人進士嘉靖中知富順恬澹清介人/不可干以私才長經濟節用愛民禮賢下)¶
　　(士後拜監/察御史)¶
　　余良翰(奉新人嘉靖末知敘州士民懐服建兩塔/於府治東南以壯形勢工費捐俸不以煩)¶
　　(民卒/於官)¶
　　嚴　清(雲南府人嘉靖間進士以茂年初試為邑/長明敏善斷羣奸屏息節費省役里甲甚)¶
　　(安屬歲歉設議賑濟民賴以安去/時行李蕭然唯圖書數篋而已)¶
　　趙　儒(華陰人嘉靖間為郡守平易近人寛嚴/得體治獄無寃敷敎善誘士民感悦)¶
　　杜　傑(黄岡人萬厯中知長寧適歲歉賑活甚衆/是時九絲初定黠酋内訌拮据調劑卓有)¶
<pb:KR2k0052_WYG_007-17a>¶
　　(鴻勛後採木山中值水涸露禱於天忽大雨如注/木遂出先是西南夷騷動喜功者有欲滅此朝食)¶
　　(傑曰不可民方疲於力役又驅以戰吾恐邊地險/阻徒勞罔績也當事者弗聽其言卒致覆敗人服)¶
　　(其先/識)¶
　　邵　炯(北直人萬厯間舉人知宜賓戊申春旱宜/民饑死大半炯設䇿枚荒散米給粥活者)¶
　　(以萬計有生/祠肖像祀之)¶
　　陳大壯(敘州府知府節儉正直/遷建學宫士民戴之)¶
　　徐久徳(江西人天啓初奢酋叛時地方承平日久/弛於武備人情皇皇賊甚熾使卒索印久)¶
　　(徳殺之捐金募壯士誓與民守城乃全居官愛/民如子民依之若慈母陞兵備副使尋致仕)¶
<pb:KR2k0052_WYG_007-17b>¶
　　殷大白(雞澤人性亷介持正一時上司推重之值/大旱蔬食步禱妻病思茹葷大白力持不)¶
　　(可曰吾方為萬民請命/妻竟病卒後得大雨)¶
　䕫州府¶
　蜀漢劉琰(字威碩魯人先主在豫州辟為從事以其/宗姓有風流善談論甚親待之遂随周旋)¶
　　(先主定益州令琰為固陵太守後主立封都鄉侯/為衞尉中軍帥後將軍遷車騎將軍然不預國政)¶
　　(但領兵千餘隨丞相亮賛畫諷議而已後與魏延/不和亮責讓之琰與亮牋致謝亮遣還成都官位)¶
　　(則如/故云)¶
　　羅　憲(襄陽人仕蜀漢為巴東太守鎮永安漢亾/憲率所部臨於都亭三日吳人襲之憲曰)¶
<pb:KR2k0052_WYG_007-18a>¶
　　(吳不恤我難而背盟儌利不義甚矣乃繕甲誓衆/與吳人戰大破之晉荆州刺史胡烈攻西陵以援)¶
　　(憲吳乃退時後主入洛憲/猶以孤軍守白帝城云)¶
　晉鮑　陋(鎮白帝城為譙道福所圍城中無水鑿石/開渠以汲道福不悟謂陋渴欲降之陋令)¶
　　(人於江側得生魚遺道福乃解圍/去民賴保障今疏鑿之跡尚存)¶
　　李遷哲(安康人為將軍平漢州之亂拜信州刺史/鎮白帝城先無倉儲遷哲取葛根造粉兼)¶
　　(米以給軍士時有異膳即分賜軍中/人感之咸思効命屢擊叛蠻破之)¶
　周陸　騰(信州蠻冉令賢等據巴峽黨與連結詔騰/帥衆拔其八城進攻水邏令賢走追斬之)¶
　　(信州舊治白帝騰徙於八陣/灘北以司馬裔為信州刺史)¶
<pb:KR2k0052_WYG_007-18b>¶
　　司馬裔(字遵印河内溫人歴官都督巴州武平中/從陸騰討平信州蠻天保二年拜信州刺)¶
　　(史兼都督諸軍事五年轉西寧/都督裔推誠秉公人多稱之)¶
　唐李孝恭(高祖時以山南招討大使狥巴蜀下三十/餘城拜信州總管時蕭銑據江陵孝恭討)¶
　　(平/之)¶
　　李　靖(隴西人武徳初說趙郡王孝恭以取蕭銑/十䇿孝恭上之以孝恭為䕫州總管委以)¶
　　(軍事靖説孝恭悉召巴蜀酋長子弟量才授任置/之左右外示引擢實以為質因造艦習水戰自䕫)¶
　　(州東擊蕭銑時峽江方漲諸將請俟水落靖曰兵/貴神速今吾乘江漲掩其不備此可成擒也乃帥)¶
　　(戰艦五千餘東下銑果不為備拔其荆門宜都三/鎮屢破其兵直圍江陵内外阻絶蕭銑乃降拜靖)¶
<pb:KR2k0052_WYG_007-19a>¶
　　(知䕫州時蠻酋冉肇為寇靖擊斬之䕫/地賴焉歴官特進左僕射封衞國公)¶
　　源乾曜(臨漳人神龍中為䕫州㕘軍修圖經言風/俗甚備開元初歴官同平章事謹重自持)¶
　　(明皇稱其清深静/宻有彌綸之識云)¶
　　南承嗣(范陽人霽雲子/為䕫守有功)¶
　　嚴挺之(華陰人開元中為萬州司/户果斷有善政歴官左丞)¶
　　劉禹錫(字夢得中山人貞元初登進士第歴官監/察御史貶達州元和九年移知䕫州表言)¶
　　(一州利害公務不冗且以文/雅稱歴官至檢校禮部尚書)¶
　　柳公綽(字子寛京兆人幼孝友性質嚴重起居皆/有禮法後舉賢良方正直言極諫補校書)¶
<pb:KR2k0052_WYG_007-19b>¶
　　(郎授渭南尉累遷開州刺史地接夷落寇嘗逼其/城吏曰兵刃不能制願以右職署渠帥公綽曰若)¶
　　(同惡邪何可撓法寇亦引/去遷侍御史吏部員外郎)¶
　　苗　拯(上黨人性峭直冇學術/以諌議大夫貶萬州)¶
　　柏貞節(大厯初授䕫萬等州防禦使制稱其雅有/器幹深於戎律蘊三略以經世秉一心而)¶
　　(事君杜甫寓䕫貞節厚加優禮嘗分俸給之崔旰/反貞節率子弟起兵討旰故甫詩云柏公鎮䕫門)¶
　　(滯霧兹/一掃)¶
　　齊　映(高陽人貞元初與崔造劉滋李勉同相造/議宰相分判六曹映在諸相中頗稱敢言)¶
　　(上寖不悦遂/出知䕫州)¶
<pb:KR2k0052_WYG_007-20a>¶
　　唐　次(字文編北海人貞元中知開州簡易亷平/居民胥悦凡十二年轉知䕫州愷悌紓息)¶
　　(盡心/民事)¶
　　韋處厚(字徳載萬年人舉賢良方正擢侍講穆宗/召講闗睢洪範擢考功員外郎出為開州)¶
　　(刺史時巴山有高僧清公能前知處厚往問還期/清公曰一年半載一年半載又問官何止境曰宰)¶
　　(相須從江邊得處厚果守開三年乃還文宗/自江滸踐阼命處厚作相俱符清公之言)¶
　　溫　造(祁縣人穆宗時為侍御史李祐為左金吾/將軍進馬百五十匹造奏祐違敕進奉請)¶
　　(論如法詔釋之祐退謂人曰吾夜半入蔡州城取/吳元濟未嘗心動今日膽落於溫御史矣敬宗初)¶
　　(貶開州司馬性剛斷能/體悉民隠士民慕之)¶
<pb:KR2k0052_WYG_007-20b>¶
　　宋申錫(文宗時謀誅宦官引侍郎王璠為京兆尹/以宻㫖諭之璠泄其謀申錫坐貶開州司)¶
　　(馬有善政/卒於官)¶
　　韋昭範(字垂憲以龍州刺史改通州昭宗幸鳳翔/昭範首謁行在遷給事中歴中書門下平)¶
　　(章事判/度支)¶
　五代張造(秦宗權餘黨常厚屯白帝為成汭將許存/所破厚奔萬州造時為州刺史悉力拒之)¶
　　(厚奔綿州萬/以造守得全)¶
　宋馬　亮(雍熙中知䕫州善藻鑑時吕䝉亨為州職/官子夷簡在焉亮一見即妻以女妻怒亮)¶
　　(曰此必國夫人也後夷簡/果拜相亮遷知荆州府)¶
<pb:KR2k0052_WYG_007-21a>¶
　　慕容徳琛(太原人淳化中知䕫州時值王小波李/順之亂以孤城抗賊大破其衆克復十)¶
　　(餘郡民免鋒鏑咸頌其功/仕至右監門衛大將軍)¶
　　袁逢吉(河南䣕陵人淳化中知夔州時寇亂甫平/逢吉盡心撫恤又決疑獄得其情川峽採)¶
　　(訪使條上知州通判有治蹟者七人逢吉與朱協/李虚己薛顔邵曄查道劉檢與焉皆賜勅褒諭累)¶
　　(官鴻臚/少卿)¶
　　薛　顔(淳化中知雲安軍政務修明採訪使薦之/陞䕫州路轉運使始孟知祥徙州於東山)¶
　　(縣峽以拒王師顔知/民不便復其故址)¶
　　雷　説(淳化中為將作監丞知大寜監事初鹽塲/人户就井汲泉強弱相陵多抵於訟説乃)¶
<pb:KR2k0052_WYG_007-21b>¶
　　(於穴傍鑿石為池以瀦之外設横板穿三十竅承/以修竹分泉接引謂之筧筒葢泉初出不可遏如)¶
　　(此則水勢無奔衝不平/之患至今以為䂓則)¶
　　唐　介(字子方江陵人天聖八年進士為奉節令/其政以通民情理寃獄為先召授御史裡)¶
　　(行劾張堯佐不得授宣徽使又論文彦博以燈籠/錦媚宫掖非大臣體貶英州别駕天下想望其風)¶
　　(乘後梅溪王十朋守䕫檄奉節令/喻思然立祠祀公自為文記之)¶
　　彭　乗(字利建華陽人舉進士任華陽判官性至/孝父卒廬墓甘露降其樹人稱孝感寳元)¶
　　(中為䕫州路轉運使㑹土賊田忠霸誘下溪蠻將/内寇乘適按郡至境大集邉吏勒兵守禦賊遁去)¶
　　(其黨斬忠霸以降召修起居/注擢知制誥累遷翰林學士)¶
<pb:KR2k0052_WYG_007-22a>¶
　　何　郯(字聖從成都人景祐進士寳元初任䕫州/府判有治聲後轉殿中侍御史面陳夏竦)¶
　　(奸狀仁宗諭曰古有碎首諫者卿能之乎對曰君/不納諫則臣碎首今陛下納諫如流臣何敢掠美)¶
　　(累官龍圖/閣直學士)¶
　　束　莊(嘉祐間知萬州舊多火災莊籍羡緡募陶/人屋皆易瓦並教民儲水為備其害始息)¶
　　(民甚/感之)¶
　　陳安石(安陽人嘉祐間為䕫州判官洞晰民隠時/有蓄蠱毒者捕誅其首並刋藥方頒之由)¶
　　(是遇毒者不死遷知州勅云起自世/族華髪一心試之中外清節可紀)¶
　　孔嗣宗(嘉祐中署大寜監事訪民不便皆除之於/鹽泉南北立長以司其平又立寳源祠以)¶
<pb:KR2k0052_WYG_007-22b>¶
　　(祀井神建朝陽樓以壯觀望築凝香堂/以延清眺後授䕫州路轉運使司判官)¶
　　劉　源(嘉祐中為開州萬川令溪有灘舟楫患/之源焚其石淬以醯石解流通民祀之)¶
　　張　詵(熙寜三年為䕫州路轉運使時渝州蠻/叛詵自帥兵討平之一路民賴甦息焉)¶
　　程之元(字徳孺眉山人元祐中任轉運使有政績/與弟之邵俱以才名世之邵後為䕫州路)¶
　　(轉運判官大寜鹽課太甚民苦之/之邵發所儲以通商賈闗市大悦)¶
　　鄭　修(蓬州人七嵗日誦萬言元祐中進士知梁/山縣仁惠愛民俸禄所餘悉為民代輸民)¶
　　(愛戴/之)¶
　　陳　弁(靖康初上疏言天下之冶當聽直言近正/人公喜怒銷朋黨明法度謹財用又直斥)¶
<pb:KR2k0052_WYG_007-23a>¶
　　(蔡京之黨謫監逹/州茶塲茶政以清)¶
　　史　方(建炎中知䕫州時富順蠻寇施州方領兵/至蕩其巢穴追至七女柵降其衆而還)¶
　　宇文韋(雙流人建炎中以祕閣修撰知䕫州實心/愛民盡力革弊政聲大著其父昌齡崇寜)¶
　　(初為户部侍郎奏省陜西糴價/五百萬韋所施設不愧庭訓云)¶
　　虞　祺(紹興中擢知大寜監時鹽利多重徵祺悉/蠲放每謂法無重徵例不可壊陞知梓州)¶
　　(秦檜遣使督貢方物祺以/地瘠民困聞檜慚而止)¶
　　韓廣叔(紹興中任䕫有治聲太史黄庭堅曰惟勤/能辦公家惟清能律貪吏嚴而信則吏不)¶
　　(病民簡而敏則民/多在野廣叔有焉)¶
<pb:KR2k0052_WYG_007-23b>¶
　　馮時行(字當可巴縣人紹興狀元與朱松曾開等/極言和議之非出為奉節縣尉陞知萬州)¶
　　(公平亷謹治甚有聲/百姓愛之立祠以祀)¶
　　虞允文(紹興中為川陜宣撫使上言三路不可棄/與史浩不合罷知䕫州以䕫為蜀門户修)¶
　　(守禦撫軍民百務整肅明年入對言今日有八可/戰且以笏畫地陳棄三路利害髙宗曰此史浩誤)¶
　　(朕也歴官尚書左僕射/同平章事封雍國公)¶
　　周執羔(知䕫州兼安撫使秦播蠻叛執羔責豪帥/曰朝廷用爾為長今一方騷動責將誰任)¶
　　(豪懼擊斬叛首/以獻蠻患遂息)¶
　　張　震(字子發廣漢人以敷文閣待制知䕫州為/政以利民澤物為先疏言馬綱利害又修)¶
<pb:KR2k0052_WYG_007-24a>¶
　　(補大成樂及忠武/侯祠皆自為記)¶
　　王十朋(名龜齡號梅溪溫州樂清人紹興中廷對/忠鯁高宗親擢第一隆興間為侍御史論)¶
　　(史浩懷奸誤國八罪風裁凛然出知饒州乾道元/年七月移知䕫州時䕫苦於馬綱十朋兩上狀極)¶
　　(言其害州旱七月為文禱於諸廟雨大降誨生懦/甚勤切大要以忠孝與思無邪為主民輸租者使)¶
　　(自槩量其治以亷潔公正率下有不善者反復告/戒誠意篤至人多信服去之日士民攀轅不舍所)¶
　　(著有梅溪/集行世)¶
　　程師孟(提㸃䕫州路刑獄建置常平倉歲凶賑民/不足矯發他儲不俟報吏不可師孟曰必)¶
　　(俟報餓者盡/死矣竟發之)¶
<pb:KR2k0052_WYG_007-24b>¶
　　查　籥(字元章隆興間為御史與王十朋馮方李/浩胡憲相繼言事時號五賢乾道中出為)¶
　　(䕫州路運判時十朋為府帥相得/甚驩多有倡酬後轉成都運使)¶
　　陸　游(字務觀山陰入左丞佃之孫紹興末召對/賜出身為樞宻編修出為䕫州判官有治)¶
　　(聲嘗陳進取之䇿於宣撫王炎又謂經畧中原必/自長安始取長安必自隴右始嘗積粟練兵以俟)¶
　　(後自䕫倅入蜀九年乃歸晚召為南宫舍人致仕/年八十六而終游文行甚高詩為中興之&KR0227;有集)¶
　　(百餘/巻)¶
　　李　浩(字直夫臨川人中紹興壬戍進士不謁秦/熺時論重之淳熙二年以祕閣修撰知䕫)¶
　　(州兼䕫州路安撫使奉法循禮律己甚嚴思州田/氏起兵相攻浩親草檄遣官諭之二人感悟歃血)¶
<pb:KR2k0052_WYG_007-25a>¶
　　(釋兵葢以誠意銷患於未然也在鎮踰年以/疾請尋卒於官年六十有一贈集英殿修撰)¶
　　趙希館(字君錫舉進士調主管䕫路轉運司事疏/大寧鹽井利弊上諸朝民便之改知玉山)¶
　　(縣未行召對希館首言民力困於貪吏軍力困於/債帥國家之力則外困於歸附之卒内困於浮冗)¶
　　(之費次論西蜀銓選科舉之弊次論大寧鹽/井本末寧宗嘉納之授大理寺丞遷大宗正)¶
　　劉光祖(字徳修簡州人登進士第廷對直言歴侍/御史疏留朱熹為韓侂胄等所擠除江西)¶
　　(提刑又改䕫州論人主有六易天命易恃天位易/樂無事易安意欲易奢政令易怠歲時易玩又有)¶
　　(六難君子難進小人難退苦言難入巧佞難逺是/非難明取舍難決闇主之所易明主之所難明主)¶
　　(之所易闇主之所難終/顯謨閣直學士諡文節)¶
<pb:KR2k0052_WYG_007-25b>¶
　　曹頴叔(字秀之亳州譙人隆興初舉進士紹熙中/任䕫州路轉運判官禁淫祠敎醫藥盡心)¶
　　(時事克舉/漕政云)¶
　　王正輔(紹熙初為開州/刺史有善政碑)¶
　　陳公璟(慶元初為開州刺史恩威並著/民思之嘗立懐古堂以思昔賢)¶
　　周　湛(慶元中為䕫州路轉運使雲安鹽井歲賦/民薪多至破産湛為之蠲鹽課省輸薪民)¶
　　(利賴/之)¶
　　何　異(字同叔崇仁人舉進士慶元中知䕫州兼/安撫使䕫民土狹食少異與轉運使立循)¶
　　(環通濟法民便利之/累官擢禮部侍郎)¶
<pb:KR2k0052_WYG_007-26a>¶
　　李　&KR1033;(字季允眉山人燾之子與兄壁俱有才名/舉進士為館職文譽赫然慶元中知夔州)¶
　　(愛民誨士不/愧其家風云)¶
　　魯有開(知萬州政寛民和人懐其惠暇日敞西山/池亭萃泉石之勝雜植竹木花果一時名)¶
　　(賢相過遊咏其中後之人/名其地魯園池為魯池云)¶
　　何　縯(字公長寳慶間任梁山州刺史嘗捐俸餘/完民逋税又度財鳩工修建學校士民咸)¶
　　(頌/之)¶
　　虞公著(知開州有盜數千至境郡人大震公著不/為動徐遣兵禦之又募茶商三百餘人力)¶
　　(拒之賊/敗走)¶
<pb:KR2k0052_WYG_007-26b>¶
　　丁　黼(石埭人紹定中真徳秀薦於朝授䕫路安/撫疏急務十事力修備禦為政寛大崔菊)¶
　　(坡與之友嘉其操尚寄詩有同志晨星少孤愁暑/雨多之句後遷成都制置使嘉熙初元兵趨成都)¶
　　(黼迎戰/却之)¶
　　孟　珙(棗陽人嘉熙三年復襄陽條上事宜四年/二月以珙為四川宣撫使知䕫州節制歸)¶
　　(峽鼎澧軍馬珙招集散民為寧武軍以降人回鶻/愛里八都魯為飛鶻軍釐蜀政之弊為條頒諸郡)¶
　　(縣且曰不擇險要立砦柵則難責兵以衞民不集/流離安耕種則難責民以養兵乃立賞格以課殿)¶
　　(最俾諸司舉行之尋兼䕫路制置大使大開屯田/調夫築堰募農給種首秭歸尾漢口為屯二十萬)¶
　　(頃八千二百八十畝又創南陽竹林兩書院以處/襄漢四方流寓之士乃條上屯田始末降詔奬諭)¶
<pb:KR2k0052_WYG_007-27a>¶
　　(轉寜武軍節度使淳祐六年/卒贈太師封吉國公諡忠襄)¶
　　李庭芝(嘉熈四年擢施州建始縣訓農治兵選壯/士雜官軍敎之朞年民皆知戰守善馳逐)¶
　　(無事則植戈而耕有事則悉出而戰宣撫使孟珙/下其法於所部行之後累知樞宻院事拜右丞相)¶
　　(與元兵戰秦州戰敗不/屈與其將姜才死之)¶
　元趙　壽(開州刺史張叔向賛云安邦器局峙玉/精神隱若峴山遺愛惟肖傅巖中人)¶
　　李敦武(雲安同知興學/造士有政聲)¶
　明盛南金(洪武初年守䕫亷/介有為政先學校)¶
　　吳孟銘(洪武初年任大寧州同知建官/署遷學校立壇廟政績大著)¶
<pb:KR2k0052_WYG_007-27b>¶
　　劉聲逺(長沙人洪武中知梁山亷/能丕著歴官交阯㕘政)¶
　　高　溥(歙縣人永樂中知萬縣/愷悌愛民有古循吏風)¶
　　竇　祥(鞏縣人以御史謫知萬/縣亷能剛介吏畏民懐)¶
　　郭子虚(洪武末知萬縣政/甚有聲邑人稱頌)¶
　　嚴　昇(繁昌人永樂中知巫山公勤/有守士民歌頌歴官僉事)¶
　　嚴觀民(字竣徳金華人永樂中守䕫修飭政事洞/晰民隱嘗督營建有大木沈水底觀民臨)¶
　　(江祭告木浮/水上流數里)¶
　　程　璲(蘄州人正統初任梁山敎諭學/行俱茂敎有成績陞陜西副使)¶
<pb:KR2k0052_WYG_007-28a>¶
　　謝文彬(羅城人正統初知雲陽時羣虎白晝/食人多方除之頌徳者比之劉昆)¶
　　蘇　整(任雲安大使整修鹽竈疏/通積滯民懷之立祠祀焉)¶
　　李　政(正統間知梁山抑豪悍舉/廢墜通商利民功績居多)¶
　　季　亨(天順中守夔恩威並著修/舉廢墜政治煥然一新)¶
　　王　謙(天順中守䕫以實學/行實政甚得民心)¶
　　胡　軫(豐城人守䕫州持身亷介不/趨浮靡擢浙江提學副使)¶
　　羅　綱(巴陵人監生成化初知大寧却兵省費弭/盜禦災九年考滿百姓乞留歴任十二年)¶
　　何　珖(順徳人進士巡按南直隷以忤㫖謫知大/寧興學均賦除暴安民有循良聲陞梧州)¶
<pb:KR2k0052_WYG_007-28b>¶
　　(府同/知)¶
　　顔　箎(太倉人成化初任梁山敎/諭師範端嚴陞國子助敎)¶
　　高　鑑(信陽人成化中守䕫政務大體不屑屑簿/書尤工於詩何大復稱其詞翰風流為士)¶
　　(人宗著/鐵溪集)¶
　　汪　奎(成化間判府事實/心實政民甚徳之)¶
　　吳　珏(臨海人進士成化間知梁山清介/多才以能調巴縣後歴䕫州知府)¶
　　丘　瑩(麻城人𢎞治三年知開縣自榜其門曰/愛百姓如子貪一錢非官行如其言)¶
　　璩鎮海(常山人開縣典史惠愛得民/陞知縣去日邑人泣送於道)¶
<pb:KR2k0052_WYG_007-29a>¶
　　唐　書(麻城人正徳初知巫山/縣創修石城民永賴之)¶
　　王　良(泰和人正徳初知新寧拒劇賊保/孤城民咸徳之後陞簡州知州)¶
　　趙　珂(太原人知萬縣鄢藍為亂餘黨安插臨江/市事勢危廹又土漢兵輳集動費萬錢珂)¶
　　(善經營卒賴無/恐賊平致仕歸)¶
　　蕭　鵬(朝邑人知新寧實心愛/民輕刑減訟庭無滯獄)¶
　　吳　潛(臨川人正徳間守夔/愛民敎士善政良多)¶
　　趙鳴鳯(普定人正徳中知奉節御下以嚴吏胥不/敢舞文尤勤於造士嘗修邑乘文獻有考)¶
　　楊　文(平越人正徳中開縣訓導攝縣事時藍/賊猖厥薄城文率衆力拒城賴以全)¶
<pb:KR2k0052_WYG_007-29b>¶
　　楊　湜(雲南人正徳末知萬縣時民多疫湜開藥/局療濟全活者衆貧不能葬者給衣棺助)¶
　　(之民感/其徳)¶
　　王　勲(崑山人知開縣撫/輯流移政先敎化)¶
　　張廷柏(蒲州人嘉靖中守䕫亷静嚴明市田三十/畝以食貧生郡故無井尋瓦筒舊迹經數)¶
　　(十里引水入/城民便之)¶
　　劉　澤(鄠縣人前知雅州甘儉約御史以清苦薦/之陞䕫州府同知歲大旱故事軍餉必上)¶
　　(請乃給公曰必待請人饑死/矣如期盡給之民賴全活)¶
　　周　錫(商州人嘉靖中任知縣性剛毅多/惠政新黌序葺浮梁民立石頌之)¶
<pb:KR2k0052_WYG_007-30a>¶
　　成敏貫(黄岡舉人嘉靖四十二年知新寧縣時值/歲歉發倉施粥又革去日支日馬以寛征)¶
　　(役南岸土酋弄兵芻輓迭出邑不告罷北歸惟有/圖書數巻而已黄元白作去思碑謂其亷與誠合)¶
　　(不與俗偶葢/真清白吏也)¶
　　李　植(黄岡舉人萬厯五年知萬縣亷/能並著士民懷之召入為御史)¶
　　郭　棐(字篤周廣東番禺人萬厯初以禮部郎出/守夔請復捕官以弭盜復奉節縣學以育)¶
　　(才大寧雲安鹽課溢額楚蜀馬船更遞甚為/民病悉請罷之旋督蜀學所取稱得人云)¶
　　徐禎稷(號厚源松江人父三重以理學名世及禎/稷繼成進士清白世其家天啓間以部曹)¶
　　(出守䕫州律己嚴與人恕吏民愛戴御史毛羽健/按蜀稱其才守並超特疏薦之禎稷薄於宦情累)¶
<pb:KR2k0052_WYG_007-30b>¶
　　(遷憲職/不赴)¶
　龍安府¶
　梁李龍遷(武帝普通三年土豪楊傑據龍州武陵王/蕭紀鎮益州以龍州為鄧艾取蜀㨗徑遂)¶
　　(命龍遷為守築城捍蔽一方民徳之大通三年卒/葬牛心山側鄉人立祠祀之歴代封龍州土主明)¶
　　(革去淫祀以龍遷有功於/民仍命有司春秋致祭云)¶
　魏裴　果(西魏龍州刺史土賊張遁等/寇州果擊破之州境晏然)¶
　周辛　昻(狄道人後周時為龍州刺史領郡事州帶/山谷民俗多梗昻威惠洽著吏民畏而愛)¶
　　(之/)¶
<pb:KR2k0052_WYG_007-31a>¶
　　陸　騰(後周時為龍州刺史通江油路直抵南秦/州孝文謂之曰此是卿取柱國之日後位)¶
　　(開府平巫/蠻之亂)¶
　隋和　洪(汝南人以戰功累遷車騎大將軍儀同三/司時土蠻任公忻李國立等聚衆為亂刺)¶
　　(史獨孤善不能禦朝議以洪有武畧代善為/刺史月餘擒公忻國立皆斬之餘黨悉平)¶
　　何　妥(郫縣人少機敏有才辨初事梁湘東王後/仕隋上疏言八事與蘇威有隙出為龍州)¶
　　(刺史有負笈從遊者妥為講究學者皆敬禮之嘗/作刺史箴勒石州門官至國子祭酒卒諡曰肅)¶
　唐雍無逸(大厯中龍州别駕吐蕃入寇無逸/夜襲其衆破之以功封什邡縣男)¶
　　蘇　邈(事實舊/志闕)¶
<pb:KR2k0052_WYG_007-31b>¶
　　尉遲説(長慶中刺史/冇善政及民)¶
　宋宋　祺(字叔寶幽州薊人晉天福六年舉進士宋/太祖建隆中召拜左補闕開封府推官出)¶
　　(知龍州周知人情尤通吏術/太宗召赴闕歴同平章事)¶
　　吳　濟(大中祥符五年為龍州知/州始興學校敎授生徒)¶
　　李　莊(嘉祐中知龍/州有善政)¶
　　張上行(徳陽人元豐進士為石泉令夷人寇邊上/行言於蜀帥孫羲叟曰吐蕃有兩道一由)¶
　　(青川抵松茂一由綿州抵雞城今石泉威蕃亭最/為要害宜先築堡以禦之次陞石泉為軍以重其)¶
　　(權然後調思黔土軍以討之蔑不濟矣羲/叟用上行計大破之邊境帖然蜀賴其惠)¶
<pb:KR2k0052_WYG_007-32a>¶
　　趙善齡(政和元年為龍州知州多政績尤/以文學名於時有龍陽十咏詩)¶
　　魏　禧(平凉人紹興初為石泉令凡官廨學校城/郭創建悉備治功懋著民思不忘因立祠)¶
　　(栖雞山/祀之)¶
　　史　祁(乾道七年知龍州重/修學校尤多題詠)¶
　　王　穪(淳熈十六年龍州知州有治/聲後召為尚書吏部侍郎)¶
　　洪咨䕫(於潛人嘉泰二年進士寶慶中知州事州/貢麩金率科礦戸咨䕫嘆曰將奉上乃厲)¶
　　(民乎出官錢市之江油之民歲戌邊苦運餉為請/於漕司免之毁鄧艾廟改祀武侯歴官學士卒諡)¶
　　(忠/文)¶
<pb:KR2k0052_WYG_007-32b>¶
　　薛　巖(景定間知龍州以守城/有功世襲龍州知府)¶
　　謝伯林(知江油嘗興水利開赤甲等/堰書養生潭三字石刻尚存)¶
　元王　祥(元帥府制使羌夷桀驁獨當一面大軍取/蜀助餉轉輸又能聘賢訓士敦尚儉樸龍)¶
　　(之科第接踵土俗淳/厚皆祥之遺敎也)¶
　　李仁廣(龍州同知性剛直善騎射羌戎帖服元/兵取蜀首先歸附朝廷嘉其順賜世襲)¶
　明薛文勝(洪武初知龍州率兵從征松潘開路修橋/供給軍餉及克松潘遂留安撫招降生番)¶
　　(甚/衆)¶
　　薛繼賢(洪武間知龍州公勤愛民修/學校創橋梁州人愛而頌之)¶
<pb:KR2k0052_WYG_007-33a>¶
　　周伯汶(泰和人洪武中知江油/撫字有方以善政稱)¶
　　蔣　貴(松潘副總兵宣徳中偕方正分/剿叛羌身先士卒厥功良多)¶
　　寇　深(唐縣人監生正統間以僉都御史鎮守松/潘瞻視有威將士事之如神番人款服邊)¶
　　(境寧謐完城堡修道路不時巡督諸寨凜然又疊/溪無井深濬暗竇數里外引水入城又添永鎮等)¶
　　(堡蜀之門户始固景泰初召還遷/左都御史死於曹欽之難諡莊肅)¶
　　劉　綱(青州所千户正統間破上/江賊有功陞指揮僉事)¶
　　羅　綺(磁州人進士為刑部侍郎景泰二年撫治/松潘多智勇深得邊情犯者輒殺不宥威)¶
　　(州寨帥王永煽動上下五族欲拒南路綺一舉殄/之自是不敢擾邊復興學育才文敎蔚起邊氓感)¶
<pb:KR2k0052_WYG_007-33b>¶
　　(化為豎安/邊政績碑)¶
　　馬　雲(成化中以副將征進疉溪智勇兼備身先/士卒督軍往來東南二路夷人畏懾潛伏)¶
　　(邊境/凛然)¶
　　澆　或(成化間以副總兵征松茂謀勇過人督率/軍士搜羅山寨夷人逺遁迄今威望尚存)¶
　　鄒　濙(麻城人成化中知石泉時經番夷之/害民多逃徙濙善招撫復業者甚衆)¶
　　丘　顒(常熟人成化間彰明縣丞愛/民息盜百姓樂業刻像祀之)¶
　　范　輅(柳州人正徳間進士拜御史以直言謫龍/州經歴修學宫以敎士子立漏澤園以瘞)¶
　　(枯骨所著有范龍州/遠咎子集行於世)¶
<pb:KR2k0052_WYG_007-34a>¶
　　張　倫(鞏縣人松潘衛前所副千户正徳十年邊/酋侵犯松潘地名黄勝草塲倫率軍斬𫉬)¶
　　(甚衆巡撫馬昊奏四川西南危地一旦聞賊人心/揺動張倫迺能拒敵大有斬𫉬俾逆番逺遁厥績)¶
　　(良多宜用優賞以鼓勵邊鄙將士乃陞倫指揮僉/事世襲後又殺惡番八大根等累陞小河叅軍)¶
　　潘大武(普定人嘉靖中知江油城中多火災公具/冠服拜火火自熄革去平番戊卒及金井)¶
　　(夫銀民/便之)¶
　　黄國華(豐城人進士隆慶中守龍安時郡新設賦/繁重國華務節省一時汰革殆盡萬厯初)¶
　　(入覲卒於京卒之前一日猶議陳地方利病/其盡心民事如此訃聞士民哀悼立祠祀之)¶
　　胡　昶(永昌舉人萬厯二十三年知石/泉清操有古人風民仰其亷)¶
<pb:KR2k0052_WYG_007-34b>¶
　　周藎臣(黄岡舉人天啓間任知/縣清操有善政民思之)¶
　　林有麟(號衷齋華亭人父景𤾉萬厯間有聲諌垣/天啓七年有麟以任子自刑曹出守龍安)¶
　　(時蜀定奢氏之亂所在喘息甫寧將士驕悍有麟/悉心休養約束兵弁皆肅然奉令而給餉以時賞)¶
　　(勞優厚將吏更相悦服境外諸番所得歲賜茶繒/無或浮冒皆感激拜舞上官深器重之遂署監軍)¶
　　(道事親履要害捐貲練兵三百餘人皆一以當十/又修治學宫纂輯郡志自江南□經史古今文集)¶
　　(分布黌舍課令誦習又以邊州命諸生習騎射亦/懸賞以勸之刻有射法成書又建議龍安為省會)¶
　　(北門宜於秦蜀之交益兵駐鎮以壯鎖鑰㑹有麟/引疾去事不果行崇禎之季秦冦披猖蜀北蜀勢)¶
　　(不支人乃服其先識在官二載百廢具舉案無留/事龍人目為林青天去之日哭泣奔送者三百餘)¶
<pb:KR2k0052_WYG_007-35a>¶
　　(里/)¶
　寧逺府¶
　漢任　貴(為越巂郡太守建/武中卦為國王)¶
　蜀漢張嶷(蜀延熙間為越巂太守招集蠻酋結以恩/信繕治城郭番夷男女莫不効力在郡十)¶
　　(五年邊/境賴之)¶
　梁王　紀(梁益都督武帝時建寧越巂/叛紀開通道路撫定夷戎)¶
　隋梁　毗(開皇四年為西寧州刺史不受夷/人餽金在州十一年徵為大理卿)¶
　唐常仁壽(為南寧州都督寄治越巂將兵循洱西河/開地數千餘里尋詒置七州十五縣酋豪)¶
<pb:KR2k0052_WYG_007-35b>¶
　　(來見授以牧宰威/令簡肅人皆安悦)¶
　元譚　澄(中統間西南夷羅羅斯内附世祖以澄文/武兼資授副都元帥同知宣慰司事至境)¶
　　(諭夷曰皇王一視同仁特置大帥安輯/招懐非有所徵求於汝也夷人大悦)¶
　明劉　遜(安福人由進士任御史忤中貴調外又以/不阿王府謫建昌行都司都事撫按藩臬)¶
　　(重之委署合州崇慶金堂精/明果決民不稱寃人人感泣)¶
　　魯　毅(蘄水人寧番衛指揮洪武中裕嚕特穆爾/反攻圍城池時衛初設百度未舉毅運謀)¶
　　(撫衆與士卒同甘苦晝夜拒守伺賊怠/擊破之圍始解以功陞遼東都指揮使)¶
　　富好禮(前順慶府同知憫瀘河嵐瘴又相嶺路甚/險乃自鎮西所開路通至峩眉名曰春山)¶
<pb:KR2k0052_WYG_007-36a>¶
　　(路土人勒/碑頌之)¶
　　周光鎬(監軍駐越巂制兵恤民/建學造士有遺碑尚在)¶
　　張東臯(重修越巂衛城清文/屯田軍民服其公平)¶
　　鄧思啓(添設越巂營壘安兵措餉造/士恤民卓有成效著兵政録)¶
　雅州府¶
　唐王　果(雅州刺史多惠/政士民徳之)¶
　　韋　臯(西川節度使於黎州築要衛等城與東蠻/共擊吐蕃前後斬首至萬餘級善撫士卒)¶
　　(蜀人徳之見/其遺像必拜)¶
<pb:KR2k0052_WYG_007-36b>¶
　　李徳裕(西川節度使番人入寇民不聊生徳裕置/雄邊子弟共築仗義城以制大渡清溪闗)¶
　　(之衝作禦武城以控榮經掎角之勢作柔逺城以/拒西山吐蕃復邛崍闗徙巂州治臺磴以奪蠻險)¶
　　(逺民/乃安)¶
　五代王賁(雅州刺史于著為百丈主簿皆/有政績賁尤善書筆法精妙)¶
　　高曩閣藏(烏思藏戎國人孟知祥據蜀閣藏招撫/部落歸附賜世勲二字世襲天全安撫)¶
　宋許仲宣(四川轉運使開寳中西南夷寇掠邊境仲/宣親至大渡河諭以逆順示以威福夷人)¶
　　(率/服)¶
　　曹光實(義軍都指揮王全斌平蜀殘冦猶據沈黎/光實討平之遂以光實知雅州安集勞來)¶
<pb:KR2k0052_WYG_007-37a>¶
　　(蠻落懐服遷/黎州刺史)¶
　　侍其曙(大中祥符初黎州夷亂詔曙乗驛招撫之/許其酋首納款復與殺牲為誓所至皆降)¶
　　孫　構(知黎州時夷酋數擾邊構用間殺/之蜀帥吕公弼上其事擢知真州)¶
　　蕭定基(明道間知黎州有善政歲歉賑活饑民甚/衆初黎州無舉進士者定基敎育有方文)¶
　　(風丕振踰年貢/禮部遂得數人)¶
　　裴子良(皇祐間知黎州儂智高反聲言入南詔犯/蜀州人情危懼子良能以鎮静待之民始)¶
　　(安/堵)¶
　　雷簡夫(至和初儂智高走入雲南蜀人驚怖益州/守張方平薦知雅州既至蜀人遂安蘇洵)¶
<pb:KR2k0052_WYG_007-37b>¶
　　(攜二子來謁簡夫力/薦之由是父子著名)¶
　　李良臣(知雅州亷能/著於邊徼)¶
　　吕由聖(河南人誨之子在郡八年去/任日傾城攀餞人多&KR0183;泣)¶
　　吕由誠(字子明由聖之弟臨事精敏有惠於/民昆弟相繼為守郡人建棣華堂)¶
　　孫　侯(嘉祐末知黎州時邛部夷酋反覆不常/屢為州患侯率師戮之立其弟為土目)¶
　　范鼎臣(治平初知黎州督戍卒治隍塹數歲畢功/民不知役進士鄧復亨為循吏傳以美之)¶
　　郭　綸(黎州都監官滿貧不能歸權嘉州鹽税蘇/軾詩河西猛士無人識日暮津亭闍過船)¶
　　(路人俱知驄馬瘦不知鐵槊大如椽因言西方久/不戰截髪願作萬騎先我常憑軾與屬目看君飛)¶
<pb:KR2k0052_WYG_007-38a>¶
　　(矢射/蠻氈)¶
　　丘　常(崇寧間縣/令有惠政)¶
　　宇文常(政和末知黎州有上書乞於大渡河外置/城邑以便互市者詔訪於常常言太祖觀)¶
　　(蜀地圖畫大渡為境歴百五十年無夷患今若/於河外為城邑邊隙寢開非中國之福也乃止)¶
　　孫　偉(宣和間知黎州飲食外不市一物比去謂/人曰吾所愧古人者囊中有十金耳先是)¶
　　(偉之官丞相張方平笑曰沈黎亷者不往/往者不亷偉黙然不答後竟以廉潔稱之)¶
　　宋南强(豐縣人父汝為使劉豫勉豫以忠義被留/幾死後亾歸獻恢復大略秦檜欲殺之變)¶
　　(姓名入青城山卒檜死南/强哀愬於朝擢知雅州)¶
<pb:KR2k0052_WYG_007-38b>¶
　　房　咸(知蘆山有政/績尤以文名)¶
　　郭公壽(知雅州推誠愛民嘗旱祈/雨輒應州人立像祀之)¶
　　楊　仁(知雅州興學勸/農士民徳之)¶
　　李　燾(雅州推官時欲増簡州鹽筴燾力争之蒞/事精明豪强斂跡公餘力學博稽典籍)¶
　　虞允文(紹興初為名山令清溪橋茶㕔前梅槐成/行皆其手植遺墨尚存後權知黎州有㫖)¶
　　(下制司貿上品珍珠葢秦檜意也帥府承奉唯謹/督允文市之番蠻允文力持不可會檜沒而止)¶
　　牛大年(知黎州兼節制黎雅/屯戍軍馬紀律井然)¶
　　馮　儼(安岳人知榮經時有沈黎部落之警/儼作雄邊寨以戍之軍民奠居焉)¶
<pb:KR2k0052_WYG_007-39a>¶
　　楊　璜(眉山人沈黎羌擾璜/調兵征之民賴以安)¶
　明高國英(天全人洪武初率衆歸/附授招討使子孫世襲)¶
　　高繼先(即五代時高曩閣藏之裔洪武初年率/衆歸附後以功陞天全六番招討使)¶
　　羅　容(江西人景泰中為四川行都/司都事興利除害民懷之)¶
　　相　政(河南人景泰中為四川行都司/經歴常有惠政與羅容並稱)¶
　　劉　毅(武昌人成化中知/州事居官亷介)¶
　　戴　中(新淦人進士調判雅州秉心公直處事/剛明調停茶禁利害切中時宜陞副使)¶
　　蘭道立(江陵人進士知榮經素嫻武略時番夷反/覆道立簡兵防守多方招徠夷心畏服)¶
<pb:KR2k0052_WYG_007-39b>¶
　　施　電(雲南舉人知名/山教士愛民)¶
　　陳　經(字質之寧武人進士任御史調榮經知縣/蒞政公勤邊民信服立城垣修學校擢守)¶
　　(雅/州)¶
　　屠　巒(洱海人正徳中令江夏以忤中使調蘆山/天全土司攻城蠻力請征𠞰俘其酋長復)¶
　　(所侵故地邑人建/祠置田報祀焉)¶
　　牟　秀(和州人知榮經剛柔相/濟政聲赫奕土漢畏服)¶
　　劉　澤(嘉靖間守雅州清心苦節蔬食布/衣人號為青菜劉陞䕫州府同知)¶
　　張　全(婺源人由舉人歴知雅州多惠政民謡曰/急流下有深灘劉澤後有張全陞任去立)¶
<pb:KR2k0052_WYG_007-40a>¶
　　(去思/碑)¶
　　孫　籌(知榮經籌邊決/䇿立政有方)¶
　　阮　福(豐城人榮經主簿務徳/化興學校上下稱之)¶
　　張　淮(襄城人進士調判雅州清操不/茍僚屬化之陞按察司僉事)¶
　　周　安(武岡人知蘆山屏奸去/暴興革咸宜卒於官)¶
　　趙　良(永康人進士任都給事調蘆山/賑窮恤孤達邇懐之陞僉事)¶
　　易　鼇(㑹同人嘉靖中知名山勸/農節財多惠政卒於官)¶
　直隷嘉定州(雍正十二/年陞為府)¶
<pb:KR2k0052_WYG_007-40b>¶
　漢朱　博(杜陵人由左馮翊為大司農左遷犍為太/守先是南蠻若兒數為寇盜博厚結其昆)¶
　　(弟使為反間襲殺之郡中一清徙山/陽太守後代孔光為丞相封陽鄉侯)¶
　　李　邈(郪人與兄朝俱以文稱劉璋時為鞞長先/主領牧為從事正旦行酒讓先主曰振威)¶
　　(以將軍宗室肺腑委以討賊元功未効先寇而滅/邈以將軍之取鄙州甚為不宜先主曰知其不宜)¶
　　(何不助之曰匪不敢也力不足耳有司將/殺之孔明力請得免久之封安漢將軍)¶
　蜀漢陳震(字孝起南陽人先主時拜犍為郡建興中/遷尚書令奉命使吳孔明與兄瑾書曰孝)¶
　　(起忠純之志老而彌篤入吳與/權歃盟定好還封城陽亭侯)¶
　　鄧　方(南郡人以荆州從事隨先主入蜀為犍為/屬國都尉章武三年卒史臣賛曰揚威才)¶
<pb:KR2k0052_WYG_007-41a>¶
　　(幹欷歔文武當官理任衎衎/辨舉國植才施有義有敘)¶
　　李　嚴(南陽人少為郡吏以才幹稱先主定蜀拜/為興業將軍賊馬秦高勝等起於郪合數)¶
　　(萬人至資中時先主在漢中嚴不更發兵但率將/士五十人自討平之越巂夷帥高定遣兵圍新道)¶
　　(縣嚴馳往赴救賊/敗走加輔漢將軍)¶
　　王　離(廣漢人以治幹稱為督軍推法平當/後代何祗為犍為太守政有美績)¶
　晉杜　軫(成都人犍為太守前為池陽令治最百姓/為立生祠與涪人李驤齊名每有議論朝)¶
　　(廷多允行之軫蒞任惠愛在民既没後弟烈字仲/武為衡陽太守自表兄子幼弱求去官扶軫喪還)¶
　　(葬舊墳武帝歎惜軫才未盡其用而嘉烈/之意詔轉犍為太守亦有羙政蜀人榮之)¶
<pb:KR2k0052_WYG_007-41b>¶
　隋段文振(北海期源人仁壽初嘉州獠作亂文振以/行軍總管討之引軍山谷間為賊所襲文)¶
　　(振復收散兵出其/不意竟大破之)¶
　　趙　昱(青城人與道士李玨遊累辭徵聘後煬帝/徵為嘉州太守時州有蛟為害昱令民募)¶
　　(船數百率千人臨江鼓譟自披髪仗劒入水天地/晦冥少頃雲霧斂收昱左手持劍右手提蛟首奮)¶
　　(波而出河水盡赤蛟害遂除唐太宗封為神勇將/軍廟祀灌口明皇幸蜀進封赤城王宋張詠治蜀)¶
　　(值賊亂詠禱祠下得神助蜀平事聞封川/主清源妙道真君至今奉祀者比屋焉)¶
　唐李思行(隋大業末為唐公李淵使長安具論機䇿/以贊大議京師平神堯即位擢嘉州守封)¶
　　(樂安郡公卒贈洪/州都督諡曰襄)¶
<pb:KR2k0052_WYG_007-42a>¶
　　李百藥(貞觀中為夾江令有政聲尤富/於文學嘗撰北齊書五十巻)¶
　　岑　參(南陽人天寶間進士杜甫薦之遷侍御史/出拜嘉州刺史敏於政事後退居杜陵山)¶
　　(冇嘉州詩/集行於世)¶
　　花驚定(長安人至徳間從崔光逺入蜀討平段子/璋有功卒封忠應公犍民感徳立祠祀之)¶
　　薛　能(汾州人會昌六年進士咸通中以監郡攝/嘉州事政尚嚴察絶私謁雅好題詠有江)¶
　　(山集許昌集/十巻行於世)¶
　　孟昭圖(黄巢之亂田令孜勸僖宗幸蜀從之至成/都黄頭將作亂昭圖時為左拾遺請奏對)¶
　　(不允因上疏極陳黄頭將亂陛下惟與令孜閉城/自守不召宰相共謀羣臣欲入不得求對不許天)¶
<pb:KR2k0052_WYG_007-42b>¶
　　(下者高祖太宗之天下非北司之天下陛下九州/之天子非北司之天子北司豈悉忠於南司廷臣)¶
　　(豈無用於勅使疏入令孜矯詔貶昭圖嘉/州司戸㕘軍至蟇頤津殺之士論惜焉)¶
　　王公元(瑯琊人宰洪雅政理俗化敎民以禮累官/至檢校尚書虞部員外郎兼御史柱國)¶
　五代田淳(嘉州龍游令孟蜀旹以國用不支始鑄鐵/錢凡須鐵者署塲𣙜之又遣使嚴督諸路)¶
　　(累年負逋淳上疏言擾民犯天意聚財損君徳語/甚切直淳又好談治辭大略累陳朝政得失嘗言)¶
　　(王昭逺伊審微韓保正不可用或勸之以遜辭取/貴淳曰大丈夫豈能附鼠軰求進哉又上諫用兵)¶
　　(疏/)¶
　　劉　賛(蜀王衍時為嘉州司戸時衍學士韓昭等/為狎客陪宴後宫宫女雜為豔歌謔浪鄙)¶
<pb:KR2k0052_WYG_007-43a>¶
　　(䙝賛獻陳後主二閣圖併作歌/以詠之衍雖不罪不能用也)¶
　宋袁繼志(并州人乾徳中征蜀隷大將劉延讓麾下/既克蜀除嘉州監軍死之日家無餘財縉)¶
　　(紳稱之子用成雍熙初/登進士官太常博士)¶
　　王　明(知榮州乾徳初太祖召公卿舉清白吏才/幹者一人給事中馬士元以明應詔為左)¶
　　(拾/遺)¶
　　楊　槱(乾徳初為夾江令歲饑盗/起槱賑濟有方盗賊寧息)¶
　　李虛已(知榮州太祖書布惠愛民奉法除吏等/字賜之虛已兼工詩有雅正集三十巻)¶
　　劉　美(并州人父通宋初掌禁旅遷嘉州刺史美/以劉后兄事真宗于藩邸被親信真宗即)¶
<pb:KR2k0052_WYG_007-43b>¶
　　(位補三班奉職大中祥符二年䕶屯兵于漢州徙/嘉州上屢欲委之兵柄以皇后懇讓加武勝將軍)¶
　　(節度使卒/贈太尉)¶
　　左　震(大中祥符間令犍為作興人材建/儒學立興文樓以敎邑之子弟)¶
　　陳希亮(青神人天聖間進士初為大理評事累遷/判三司朝廷以三司事冗簿書留滯乃命)¶
　　(希亮又兼開折司榮州鬻鹽凡十八井歲久泉竭/有司責課如初民破產籍沒者三百餘家希亮為)¶
　　(言還其籍歲蠲/三千餘萬斤)¶
　　黄疇若(豐城人董蠻合部族入寇疇若知嘉州邊/備廢弛而平戎莊莊民可用遂權免是年)¶
　　(炭估麻租令子弟上邊守備/蠻窺有備乃退後遷禮部)¶
<pb:KR2k0052_WYG_007-44a>¶
　　石　介(魯人為嘉州軍事判官善善惡/惡遇事敢為州人立祠祀之)¶
　　賈昌朝(為嘉川守東坡有送昌朝詩所著有羣經/音辯某七卷引經義議政益自昌朝始)¶
　　吳　祕(慶厯初祕獻劉牧易傳五十卷於/朝優詔奬之後知嘉定州有善政)¶
　　沈　立(東陽人慶厯間知洪雅有政聲著/海棠記劒南風物録三十六種)¶
　　宋　白(開封人為玉津令有詩曰竹底衙人吏花/間押簿官可以想其風趣卒諡文安有文)¶
　　(集一百卷/行於世)¶
　　李　畋(為國子直講諸生晨謁見畋巾角火起是/日報除榮州後還朝力言榮州鹽害得蠲)¶
　　(歲額三十萬斤還雜役三百一十/五家所著冇張乖崖語録四巻)¶
<pb:KR2k0052_WYG_007-44b>¶
　　羅　拯(祥符人知榮州州介二冮每水漲輒犯城/郭拯作東西二堤以除其患後歴轉運使)¶
　　(所至皆/有惠政)¶
　　吳仲復(永興人進士及第知峩眉縣縣多滛祠仲/復悉廢之㢘於居官代還不載一物後官)¶
　　(監察御史歴龍/圖閣直學士)¶
　　劉　弇(安福人元豐進士紹興間為峩眉令治先/敎化為文剷剔瑕纇卓偉不几有雲龍集)¶
　　(二十卷/行於世)¶
　　宇文昌齡(雙流人登進士為榮州推官熊本經制/梓䕫郡凡攻討招襲建南平諸城砦皆)¶
　　(出其畫後召為/左司員外郎)¶
<pb:KR2k0052_WYG_007-45a>¶
　　王　庶(慶陽人崇寧間進士席益為京西宣撫使/求庶自副高宗即位除直龍圖閣郡延經)¶
　　(略使累立戰功知成都改/嘉州後為湖北安撫使)¶
　　楊承仁(紹興中嘉州通判時鄭克為四川經略法/頗峻承仁曰政而虐行之非立法意也召)¶
　　(諸縣令曰平易近民/恩威並用其謹行之)¶
　　王知遠(紹興間守嘉定上疏乞復嘉之豐逺邛/之惠民二監鑄小錢以便民用民懷之)¶
　　孫松夀(郫縣人紹興中進士/知嘉定府有惠政)¶
　　何　耕(知嘉州有惠政與何逢原孫松夀宋誨/先後繼美人思之繪像以祀曰四循良)¶
　　吕由誠(河南人知嘉州臨事精敏老吏不能欺唐/恪薦其剛正有家法冝任臺臣召至京與)¶
<pb:KR2k0052_WYG_007-45b>¶
　　(恪議不合/力求退去)¶
　　楊泰之(青神人攝通判嘉州白崖砦將王□引蠻/寇利店刑獄使者置□于法又欲論平民)¶
　　(以鄉導坐死泰之固請釋/之不從乃去官著□甚富)¶
　　王　淮(郪人知榮州/清節大著)¶
　　張　頤(為榮州助敎進所藏書二百二十一巻祕/書官言此皆闕遺之書乞加褒賞詔賜進)¶
　　(士出/身)¶
　　李　燾(知榮州榮因溪為隍夏秋/率苦水潦燾築防捍之)¶
　　張　方(提㸃刑獄治事嘉定循行州縣平滯獄劾/貪吏又開新渠以殺三江怒濤自是舟行)¶
<pb:KR2k0052_WYG_007-46a>¶
　　(無/患)¶
　　孫　詔(字尹升紹興元年知洪雅修/學宫繪田淳像以風學徒)¶
　　張　价(淳熈間知榮州在官崇尚風敎清介卓/立有興學講道之功諸生塑像於學宫)¶
　　楊仲修(臨邛人淳熈間為榮縣令與士夫李昌齡/等九人議政明道張孝方稱其有美政焉)¶
　　游仲鴻(南充人淳熙進士趙汝愚甚重之初調犍/為簿知中江李昌圖奇其才薦之孝宗登)¶
　　(遐賛定大䇿出拜嘉州民有積負奏罷/之又修堰通水政平民悦卒諡曰忠)¶
　　魏了翁(初以武學博士召試七對䇿語甚切直御/史徐相劾其狂妄遷校書郎遂以親老乞)¶
　　(外補知嘉州為政/寛平士民胥悦)¶
<pb:KR2k0052_WYG_007-46b>¶
　　何逢原(溫州人開禧中知嘉定府以愛民為心/著論語解又註王梅溪詩傳之䕫學)¶
　　宋中和(眉山人舉進士慶元初守榮州/廉勤節儉為西蜀循吏第一)¶
　　高定子(嘉定二年進士知夾江以敎化為先寛𣙜/酟水潦民饑發廩給諸富家俾以時價糶)¶
　　(出而民償之由是米/溢於市民得不饑)¶
　　俞　興(理宗時守嘉州元兵圍城五旬興夜開闗/力戰而闈解尋以興為四川制置副使知)¶
　　(嘉定府事兼成都安撫副使理宗曰俞/興嘉定城下之㨗尤為奇偉賜金帶)¶
　元傅夢臣(京兆人為嘉定總管政事明/敏有器局善撫字稱為循良)¶
　　塔爾海(䝉古人登進士擢嘉定府同知以清謹見/稱任滿陞宣撫同知民為立徳政碑頌之)¶
<pb:KR2k0052_WYG_007-47a>¶
　明李　習(淮安人洪武初改嘉定府為州習以/御史調知州事撫字有方民安其化)¶
　　張　宗(沂州人由監生知嘉定剛果/治事廉正律已深得民心)¶
　　段　鑑(昆明人由舉人知嘉定多惠政作排柵以/捍江漲曽手植松柏百餘株於學官以誌)¶
　　(遺愛前人稱嘉/守以鑑為最)¶
　　魏　瀚(餘姚人以御史謫守嘉定才識過人築衛/城堤修明倫堂尊經閣璧津樓續修州志)¶
　　(山川形勢悉有題/詠官至都御史)¶
　　曾　棨(麻城人舉孝亷天順間任犍為敎諭誨人/不倦為文尚理致不事浮藻一時文體為)¶
　　(之丕/變)¶
<pb:KR2k0052_WYG_007-47b>¶
　　李　端(雲南人知犍為縣士民安之嘗積榖二萬/石以賑凶荒解組後遂入籍於犍家居時)¶
　　(民有持田券以十金求押/一字竟不與其亷如此)¶
　　趙　淮(由衛經歴任同知亷正冇幹濟才/後左遷通判去任士大夫甚惜之)¶
　　蔡　璉(知夾江敦本善俗置積善碑書五事曰懼/法度冇廉恥無争訟睦親戚和鄉里民咸)¶
　　(感/勸)¶
　　胡　凖(安福人知嘉州時有盜弄兵潢池凖調集/兵餉編柏為柵縁堤䕶城盜不敢入并得)¶
　　(免水/患焉)¶
　　王　讓(貴州人成化末知洪雅為政平恕實心愛/民去任時囊無長物士民稱其亷嘗於署)¶
<pb:KR2k0052_WYG_007-48a>¶
　　(後植柏數株人思其/治呼為王侯柏云)¶
　　歐陽倫(永川人知犍為蒞政清勤/實心撫字代去民為立碑)¶
　　陳　達(揚州舉人知威逺為/政平恕深得民心)¶
　　錢承徳(常熟人以御史謫知犍/為廉能正大政敎兼舉)¶
　　胡纉宗(字世甫泰安人官翰林檢討以不附逆瑾/謫嘉定州州判捐俸修水城衛民廬舍又)¶
　　(敎士子多所成就/士民均感其徳)¶
　　蕭敬中(公安人任犍為九載立義倉以賑饑民捐/俸薪以給寒士後奉檄督木政調度得宜)¶
　　(吏民建祠於/厰以祀之)¶
<pb:KR2k0052_WYG_007-48b>¶
　　董良卿(由舉人嘉靖中知夾江值採木之役百姓/疲憊良卿招集流移使復業官方以清白)¶
　　(著/稱)¶
　　馬文健(體貌清癯操如氷蘖人以居敬/行簡稱之去任日僅篾囊二具)¶
　　袁昌祚(進士由廣西提學轉㕘議駐嘉定平易近/人淡泊自甘丁艱去徒跣登舟了無長物)¶
　　孫徵蘭(字睡足洪縣人進士為御史以直言彈權/貴外調少㕘駐嘉定時流賊勢日熾乃勤)¶
　　(訓練治戰具地/方恃以無患)¶
　　鍾　振(進士知嘉州建九/龍書院敎養士類)¶
　　袁子讓(郴州人進士知嘉定九年以亷明著有惠/澤及民去任日童叟士女數萬人擁車泣)¶
<pb:KR2k0052_WYG_007-49a>¶
　　(送百里外以其清白多/持芋蔬哭□道左云)¶
　　劉　澤(知犍為調洪雅居官亷謹以明/果蒞治胥吏畏法陞知雅州)¶
　　韓　立(貴州宣慰司人舉孝廉嘉靖中自仁壽縣/調洪雅嚴介有法數年積猾屏跡一境稱)¶
　　(治/)¶
　　束　載(曲靖人舉孝亷嘉靖間知洪雅/嚴介公勤重修城垣加意學校)¶
　　聞道立(永寧人萬厯間知洪雅英爽敏練/修飭學宫吏畏民服擢戸部主事)¶
　　吳　郡(欈李人萬厯間以舉人知洪雅亷/正有守為民丈田均賦民徳之)¶
　　李禎趙越仲鎬袁道徐臻易紀(俱峩眉令崇祀名/宦兵火後邑志缺)¶
<pb:KR2k0052_WYG_007-49b>¶
　　(失事蹟/無考)¶
　　董繼舒(平原人萬厯間知夾江時邑中甚乏科目/繼舒精形家言於治南水口建武侯祠築)¶
　　(小山於祠後集多士肄業由是科第相望厥後獻/賊之難死忠者孝亷王運開運閎兄弟皆其所作)¶
　　(育/云)¶
　　陳嗣宗(公安人知洪雅為政精明/造就人才士民甚徳之)¶
　　嚴實瑛(分宜人舉孝亷任犍為敎諭勤於立敎/嚴於持己約諸生以修身務本為重)¶
　　顧　樸(廬陵人任犍為敎諭邑中冠婚喪/祭督士之用家禮儀節翕然變俗)¶
　　李如柏(字近公山西絳州人天啓間授嘉州蓮幕/佐理修堰築隄民享其利藺賊叛軍興有)¶
<pb:KR2k0052_WYG_007-50a>¶
　　(督運功難民冇被官兵掠𫉬者捐金贖之賊既平/當事賢其才會州守缺委視州篆平反寃獄修學)¶
　　(課士尤留心文敎陞任去士民勒石竹溪/旁頌之曰悒然不平思我李君祀名宦)¶
　　習孔言(潼闗人崇禎間知威逺/縣亷介有政績祀名宦)¶
　直隷眉州¶
　唐張允濟(青州人仕隋為武陽令亷平自矢/民安其政貞觀初累遷刑部侍郎)¶
　　蘇味道(欒城人九歲能文與李嶠齊名稱蘇李舉/進士累官中書同平章事中宗朝貶眉州)¶
　　(内史治郡有聲卒/於眉子孫因家焉)¶
　　王　綝(眉州刺史其子為眉州司戶㕘軍綝入相/武后曰卿在相位何子之逺對曰廬陵王)¶
<pb:KR2k0052_WYG_007-50b>¶
　　(是陛下愛子今尚在/逺臣之子安敢近)¶
　　馮元常(眉州刺史劒南有火光盗夜掠人財畫匿/山谷中元常輸以恩信賊相率就縛斬其)¶
　　(為首者餘悉縱之/去皆感化為良民)¶
　　馬　涓(昭宗時眉州刺史王建以為節度判官涓/知建有不臣之心凡所賜予悉却不受及)¶
　　(建僭號遂匿跡/山林莫知所終)¶
　　李　獻(眉州别駕以清惠稱時宰相有請婚者力/不能拒遂棄官居家其弟遇疾暴卒獻燒)¶
　　(指致禱於神弟得復/生時稱其友愛云)¶
　　高仁厚(中和初以西川牙將討賊凡出軍/六日五賊皆平拜眉州防禦使)¶
<pb:KR2k0052_WYG_007-51a>¶
　五代張琳(眉州刺史繼章仇兼瓊修通濟堰漑田一/萬五千頃民被其惠歌曰前有章仇後張)¶
　　(公疏決水利秔稻豐南陽杜/詩不可同何不用之代天工)¶
　　山行章(攝守眉州時郡無羅城行章合五縣之力/成之迨宋淳化中李順亂攻城半載不能)¶
　　(下益思行/章之績)¶
　宋段思恭(乾徳初通判眉州時賊攻逼州城刺史趙/廷進懼不能禦敵將奔嘉州思恭止之因)¶
　　(帥屯兵大敗賊/衆州乃獲安)¶
　　李　簡(淳化中知眉州李順攻眉簡設/方略堅壁固守賊力屈解去)¶
　　張　逸(字大隱榮陽人天禧中知青神縣多異政/縣有松柏灘歲恆溺死數人逸禱神不踰)¶
<pb:KR2k0052_WYG_007-51b>¶
　　(月徙數里自是無溺者又興學校敎生徒邑人陳/希亮楊異相繼登第改其居曰桂枝里後逸以樞)¶
　　(密直學士/知益州)¶
　　蔣　堂(天聖中通判眉州有令名後累歴州/郡皆以善政聞祀於益州十賢堂)¶
　　楊　繪(字元素綿州人由進士為開封推官仁宗/愛其才欲超置侍從繪以母老請知眉州)¶
　　(有異/政)¶
　　黎　錞(字希聲廣安州人知眉州仁明不苛旣/滿將代衆請於朝又留三年見蘇軾記)¶
　　文　噩(蜀郡人文翁之裔由進士以大理寺/評事知縣事勸民孝弟有六孝子賦)¶
　　郭　敘(紹興三年任考覈簿書明決詞訟時/邑無寃民獄無滯囚封朝奉大夫)¶
<pb:KR2k0052_WYG_007-52a>¶
　　袁淵明(廣漢人進士紹興二十四年/任知縣引泉溉田至今利之)¶
　　劉光祖(知眉州有徳政/進直寳謨閣)¶
　　魏了翁(知眉州尊禮耆耉拔簡俊乂延/進諸生親為講説士林大悦之)¶
　　于　㮚(慶元中知眉州魏了翁贈詩曰士為謀身/蛇有足人於嚚訟䑕無牙獄書一落于公)¶
　　(手不識從/來豪大家)¶
　　吳昌裔(字委仲中江人嘉定中為眉州敎授取諸/經為之解說祠周程張朱揭白鹿洞學規)¶
　　(倣潭州釋奠儀簿正祭器士/習丕變後通判眉州有政績)¶
　元劉　恩(元初以管軍萬戶戌眉州勇/而有謀以材武稱累立戰功)¶
<pb:KR2k0052_WYG_007-52b>¶
　　雍　熈(天厯初知彭山修通濟/堰以禦旱災民賴其利)¶
　　張文桂(至大間任州事修柵頭書院/立夫子廟率士人春秋祀之)¶
　明張伯綱(洪武初任州事建州治儒/學凡百剙立後人賴之)¶
　　胡彥祥(陜西人永樂初知眉州重農務本/津新學宫修蟇頤堰以廣水利)¶
　　楊　鐸(天順間知丹棱修城池遷學校/百度維新士民攸賴入名宦祠)¶
　　林　敷(莆田人進士成化四年知州事以文學/飭政務築隄修堰興學建橋士民頌之)¶
　　許　仁(廣東人進士成化十五年知州事修學校/以興文敎剏聚秀亭以誨生徒考最加從)¶
　　(四品/俸)¶
<pb:KR2k0052_WYG_007-53a>¶
　　郭祥鵬(泰和人進士成化二十二年知眉州持亷/秉公歲歲賑濟有方全活甚衆歴官㕘政)¶
　　王　鐸(陜西人有孝行舉進士𢎞治六年歴/知眉州以治行考最遷秩四川㕘政)¶
　　張　瓉(中部人𢎞治中知眉州勤/敏亷潔卒之日囊無一錢)¶
　　原　道(蒲城人舉孝亷正徳中知眉州剛正/有守剙建石城不煩民力民思之)¶
　　楊　麒(字夢孚雲南舉人嘉靖初令青神廉介勤/宻歴任八年擢安順守去任日行李蕭然)¶
　　(百姓遮/道送之)¶
　　蔣廷璧(普安人舉孝廉嘉靖中任青神敎諭性忠/直立敎嚴明捐俸以給寒儒著璞山敎約)¶
　　吳廷秀(雲南舉人嘉靖十年令青神興利除害惠/政良多五年擢䕫州府通判督大木卒於)¶
<pb:KR2k0052_WYG_007-53b>¶
　　(途/)¶
　　舒大猷(通城人嘉靖間知眉州州每苦旱大猷親/詣田野見有沙堰淤塞因即高處創開堰)¶
　　(口田皆得水又治東五里許近大江居民屢遭水/患復為築隄數百丈插柳固岸至今賴之行取員)¶
　　(外歴官浙江/左布政使)¶
　　陳尚表(鞏昌人由選貢任眉州牧天啓元/年以課最陞湖廣常徳府同知)¶
　　尹為憲(眉州牧辰州府人歴任五載敎養兼盡陞/保寧府同知崇禎十三年眉人請入名宦)¶
　直隷邛州¶
　漢王　吉(臨邛令有政聲與/司馬相如友善)¶
<pb:KR2k0052_WYG_007-54a>¶
　隋柳　儉(邛州刺史在職十餘年民夷悦/服還鄉敝車贏馬人服其廉)¶
　唐袁天綱(成都人好道藝以相術聞貞觀中為火井/令嘗登山相縣治後人因名其山為相臺)¶
　　(秩滿入京太宗召見謂曰巴蜀古有君平卿自顧/何如對曰彼運不逢時豈若臣遇聖主臣固勝也)¶
　　(一時如王杜輩天綱皆於風塵中識之所/決禍福無不立騐善數學者每推袁氏云)¶
　　柏貞節(邛州刺史能禦段子璋徐知道二寇之/亂杜甫詩蜀中寇已甚柏氏功猶存)¶
　宋馬知節(至道初為益漢邛等州都巡檢使會/劉旰脅牙兵為亂知節擊斬之云)¶
　　燕　肅(字穆之益都人舉進士知臨邛縣民嘗苦/吏追攝肅削木為牘民訟有連逮者書其)¶
　　(姓名使自召/之皆如期至)¶
<pb:KR2k0052_WYG_007-54b>¶
　　張　及(知臨邛時太守欲引水泛舟遣吏於縣決/堰時農事方興及曰涸民田以事嬉遊可)¶
　　(乎令可去水不可/決太守斂容謝之)¶
　　文　同(皇祐間通判邛州王安石送以詩文翁出/治蜀蜀士始文章犖犖漢守孫千載起相)¶
　　(望/)¶
　　王伯憲(紹興中令蒲江民安訟/簡有無訟堂民為立碑)¶
　　李昌圖(乾道中知邛州請減積/欠錢引民英不感其徳)¶
　　陳　寧(火并令民戴之如/父母畏之如神明)¶
　　趙　雍(淳熙間知邛州以儒術飭吏事待士恤/民期年政化大行郡人畫像以祀之)¶
<pb:KR2k0052_WYG_007-55a>¶
　　姚希得(知蒲江巨室挾勢希得/以嚴治之聲譽著聞)¶
　　張　方(嘉定中守邛州敬以立體寛/以惠民去官後人多思之)¶
　明張　郁(洪武初為邛州同知修舊起/廢興學校繕城郭士民安之)¶
　　聞仲昌(知邛州練達政體勤於撫字天龍寳謀叛/寇掠鄉村仲昌率兵立柵禦之冦遁民賴)¶
　　(以/安)¶
　　羅　質(南昌人知邛縣勵精政/事一塵不染民甚徳之)¶
　　安　郁(字從周臨潼人蒲江典史正統中邑大旱/郁齋沐龥天積柴於紫極觀立誓不雨則)¶
　　(自焚至期大雨民謡曰安從周積薪樓感/天雨民有秋昔無衣今有裘陞知本縣事)¶
<pb:KR2k0052_WYG_007-55b>¶
　　熊　祥(麻城人舉孝亷知蒲江築土城修儒學建/演武塲政績大著子縝知成都縣有政聲)¶
　　(後知/邛州)¶
　　李廷詔(福建人守邛州端方有善/政修砌石城民永賴之)¶
　　馮　泰(大邑令亷正無私勞心撫字邑/人徳之秩滿保留復任九年)¶
　　杜　亷(長沙人舉孝亷嘉靖中知邛州開/七里&KR0309;疏通水利州人受其賜)¶
　　楊　完(泰和人嘉靖中知邛州性狷介居官數月/訟簡刑清以母老向治兵使者乞終養不)¶
　　(聽强欲解組而行使者難之曰若不為利得無為/名耶完曰大人第聽去即為名為利皆可也使者)¶
　　(竟成/其志)¶
<pb:KR2k0052_WYG_007-56a>¶
　　姚　□(高郵人知邛縣築城垣改/州治事不辭勞屹有成績)¶
　直隷潼川州(雍正十二/年陞為府)¶
　蜀漢霍峻(字仲邈枝江人仕蜀為中郎將先主取劉/璋留峻守葭萌張魯遣部將楊帛誘峻求)¶
　　(共守城峻曰頭可得城不可得帛退去後璋遣部/將扶禁向存率萬餘人由良水攻圍峻俟其怠選)¶
　　(精鋭出擊大破之斬存蜀既定嘉峻之功乃分廣/漢為梓州郡以峻為梓州太守子弋為太子舍人)¶
　　(後主立太子濬以弋為中庶子盡/言䂓諫甚得切磋之體後為叅軍)¶
　　楊　戲(知梓州為政/清約不煩)¶
　　張　翼(字伯恭武陽人為涪陵令遷梓潼/守有守禦功官至左車騎將軍)¶
<pb:KR2k0052_WYG_007-56b>¶
　晉周　虓(為梓州太守時妖賊李𢎞李金根/等聚衆萬餘自稱聖王虓討平之)¶
　梁趙　瑤(為小溪令歲旱瑶率官吏齋戒於邑三里/外引咎自責稽首流血應時大澍民徳之)¶
　隋董淑封(開皇四年為鹽亭令有徳愛政暇/遊鳯凰山後人思之號為董淑山)¶
　　姚　萇(字景徹長安人開皇間為西川都統瀘夷/寇普昌二州文帝命萇帥西川之兵討之)¶
　　(有功擢普州刺史兵亂後民多流徙萇招徠/安業後卒於官民為立祠其子孫遂家焉)¶
　　李直之(字正叟長安人任凱州刺史八年除害去/弊興學設敎化行俗美晚年上疏乞骸隱)¶
　　(於銅官山童稚歌曰我知古凱州今日得李侯李/侯切莫去此地無可憂年七十九卒民祠祀之)¶
　　魏文昇(資中人山獠作亂文昇單騎造其營諭以/利害渠帥感悦解兵而去前後歸附十餘)¶
<pb:KR2k0052_WYG_007-57a>¶
　　(萬上大悦以/為遂州總管)¶
　唐唐　儉(普陽人武徳初都督遂州以守禦/功給食綿州六百戶封莒國公)¶
　　蘇　榮(味道之父為梓州/㕘軍人皆稱之)¶
　　郭元振(初名震大名人神龍間為通泉縣尉任俠/不檢小節嘗盗䌧錢武后詰之既與語奇)¶
　　(共人索所為文上寶劒篇后嘉之遂得擢用景/雲二年進同中書門下三品以功封代國公)¶
　　崔　城(開元十三年任遂州刺史詔/宰相諸王御史以上祖餞之)¶
　　顔杲卿(司法㕘軍性剛直蒞事明決嘗為/州刺史詰譲正色别白不為屈)¶
　　賈　島(字浪仙范陽人為普州司戸/㕘軍工吟咏人為刻詩於碑)¶
<pb:KR2k0052_WYG_007-57b>¶
　　盧　坦(字保衡為節度使東川兵戍安州坦時使/人周其父母妻子視疾病給醫藥士卒感)¶
　　(之不/置)¶
　　馮　宿(字拱之東陽人東川節度使完城郭増兵/械十餘萬涪水數壞民廬舍修築防禦民)¶
　　(賴/之)¶
　　王　潛(唐興令修明政/事尤存恤鰥寡)¶
　　薛　昭(汾陽人為普州刺/史以亷能著聲)¶
　　喬　琳(太原人至徳中任刺史/創立學宫文敎盛行)¶
　　柳仲郢(公綽之子字喻䝉大中六年為東川節度/使在鎮五載美績流聞大吏邊章簡挾勢)¶
<pb:KR2k0052_WYG_007-58a>¶
　　(肆貪前帥不能制仲郢/因事殺之官吏肅然)¶
　　李　絳(任東川節度使恩/威並行吏民畏服)¶
　　王　涯(字廣津穆宗立出為劒南東川節度使時/吐蕃寇邊西北騷然又掠雅州涯調兵拒)¶
　　(之上言蜀有兩道直擣賊腹一由龍州以抵松州/一由綿州威番柵以抵棲鷄城皆險要地臣願不)¶
　　(愛金帛使信臣持節與北虜約曰能發兵深入者/殺某人取某地則受某賞開懷以示之所以要約)¶
　　(敦好為他日用則邊/警無慮矣帝不報)¶
　　竇　兢(字思順為郪縣令修郵舍除道路設/&KR0227;婚之制定祠祭之儀百姓徳之)¶
　　李商隱(字義山第進士大中七年東川節度使柳/仲郢辟為節度判官檢校工部郎中在東)¶
<pb:KR2k0052_WYG_007-58b>¶
　　(川最久於政事多所賛/畫一切箋奏咸出其手)¶
　　李　洪(生而神異為小溪令惠政良多家居值歲/歉捐貲全活十萬家及卒人為立廟祀之)¶
　　(宋崇寧間賜號豐澤明正徳間鄢藍賊衆縱火焚/之不能燬其廟但聞空中隠然有聲賊驚遁去人)¶
　　(咸異/之)¶
　　李匡逺(開元中為鹽亭令捕/盜勤勞時號健令)¶
　　夏侯端(梓州刺史以祕書監出任/散禄周貧不為子孫計)¶
　宋燕　肅(知梓州有異政又嘗作蓮花漏/用候昏曉並刻石以紀其法)¶
　　司馬池(令小溪正版籍均賦役以澤民為心劉/華辟知司禄㕘軍累官天章閣待制)¶
<pb:KR2k0052_WYG_007-59a>¶
　　張仕遜(字順之陰城人進士令射洪以寛厚得民/嘗禱雨使君祠須臾大雨仕遜立廷中雨)¶
　　(足乃去後轉運使檄移治郪民遮馬首不得去遂/聽還射洪安撫使至梓州問屬吏能否張雍曰射)¶
　　(洪令第一改襄陽令累官同中書/門下平章事封鄧國公卒諡文懿)¶
　　張　雍(安徳人知梓州值王小波李順之亂守/城却賊蠲煩苛尚簡素後人為立祠)¶
　　勾士良(少城人嘉祐間以祕書丞出知中江築隄/捍江憂深慮逹其隄防三興三廢後令廖)¶
　　(子仲克/成之)¶
　　廖子仲(治平中由太常知中江前令勾士良築/隄捍江名勾隄子仲更築之永稱鞏固)¶
　　馮　瓉(知梓州賊夜攻城瓉密令促更籌未夜分/擊五鼓賊悉遁去因縱兵追擒其首境内)¶
<pb:KR2k0052_WYG_007-59b>¶
　　(𫉬/安)¶
　　康延澤(普州刺史全師雄作亂延澤招散卒千餘/人破賊衆三千由是賊勢少沮普遂等處)¶
　　(皆平民/始安居)¶
　　程建用(字彝仲眉山人元豐間知中江以循吏稱/嘗作書寄蘇子瞻記山亭狀風物寫情景)¶
　　(山川如在几案間學/識才行有大過人者)¶
　　趙　抃(為梓州轉運恩威並著敎養兼施/父老子弟罔不悅服州人廟祀之)¶
　　彭　乘(知普州普人鮮知學乗為/興學召其子弟敎育之)¶
　　程　通(熈寧間中江令不事繁/苛政敎畫一民賴其治)¶
<pb:KR2k0052_WYG_007-60a>¶
　　趙尚寛(知梓州恩惠洽民為一時所推/敬比代去吏民遮道攀戀不已)¶
　　范百禄(提㸃利梓二州刑獄諸將欲屠瀘夷之來/降者百祿堅執不可違受其降安置得所)¶
　　范純禮(字彜叟吳縣人仲淹子以祕書省出任潼/川有邊將調度苛繁純禮一以静鎮待之)¶
　　(辦具不取諸民民圖像於廬奉之名曰范公菴草/塲火守吏惕息純禮曰草燥則生火何足怪但使)¶
　　(宻償之庫吏盜絲多罪至死曰以棼然之絲而殺/人吾不忍也聽其家趣賣以贖株連者悉釋之後)¶
　　(擢户部郎中/京西轉運使)¶
　　虞　祺(仁壽人進士歴知潼川以仁愛蒞治秦檜/嘗遣督使貢方物祺以地瘠民困聞於上)¶
　　(檜慚/而止)¶
<pb:KR2k0052_WYG_007-60b>¶
　　劉　甲(字師文東光人忠肅公摯之孫以寶謨間/學士出任清心約已疏滯滌弊度地以居)¶
　　(民發廪以賑乏儲書以勸學市田以養士/前後費巨萬奏免税緡八萬四千有奇)¶
　　黄　震(字伯起蒲城人進士為遂州判官詔給兩/川軍士緡錢東川詔獨不至軍士遂謀為)¶
　　(變震白主者曰朝廷忘東川耶殆詔書稽遲耳即/開州帑給錢如西川衆乃定明日詔果至累遷尚)¶
　　(書/郎)¶
　　許彪祖(玉池人紹興間知中江作義阡於亞松/山收暴骨無所歸者瘞之凡九百餘冢)¶
　　唐文若(字元夫眉山人少英邁為文豪健登進士/分敎潼川給事勾濤薦之詔赴行在既至)¶
　　(而勾濤出不得見文若奏書闕下略曰昔漢高慢/士四皓去之而西都少廉恥之人光武禮賢嚴光)¶
<pb:KR2k0052_WYG_007-61a>¶
　　(友之而東都多節義之效陛下駐蹕東南兩宫將/歸五路初復正宜市朽骨式怒蛙以來豪傑寜惜)¶
　　(此數刻之對耶翌日召對/高宗大悦改官通判漢州)¶
　　賈　尹(富義人紹興間中江令作蓮花漏/縣尉楊大中有記居官多惠政)¶
　　趙善宣(開封人知遂寧府才猷練逹善/於經制嘗徙建儒學至今仍之)¶
　　王　儔(字尚友平陽人乾道中知樂至亷/潔謙恭寛民嚴吏民立生祠祀之)¶
　　家　炎(眉山人郪令先是郪二十年皆攝令人疑/其不利虚正寢不敢居炎至居之時兵火)¶
　　(創殘之餘折嚚訟簡冗費代民輸賦二十萬有奇/學故有籍没盜田鄉人有為盗謀於宣撫司檄反)¶
　　(其田炎具本未白宣撫歸於學/後遷敘州通判知資彭普三州)¶
<pb:KR2k0052_WYG_007-61b>¶
　　李　熹(燾之弟知遂寧治民寛厚/凡無名之賦悉奏蠲免)¶
　　李　垕(字叔勤燾仲子知遂寧府政主簡静濟/以剛果間有措置卒歸平恕郡人宜之)¶
　　李　壁(字季璋燾季子張福攻遂寧壁傳檄諭之/福讀檄泣下會官軍搦戰賊忿盡焚其城)¶
　　(顧府治曰李公所居勿壞之/壁授計於大將張威遂平賊)¶
　　許　弈(字成子簡州人淳熙中以寳謨閣直學士/出任導利去害潔已愛下捐緡錢十二萬)¶
　　(為民代輸嘗霪雨壞城奕撤而/築之不甚煩民民立祠祀之)¶
　　宇文峒(成都人嘉定間為邑酒正攝縣事建學/宫祀周程朱張四子度正魏了翁有記)¶
　　張　材(開封人隆興間知樂至有/惠政及民民咸仰賴之)¶
<pb:KR2k0052_WYG_007-62a>¶
　　勾大章(字徳成士良之孫士良嘗築西隄歲久傾/圮大章沿岸創為隄防三里許名曰勾公)¶
　　(隄㕘軍景/西仲有記)¶
　　鄧應午(字明父新都人進士初為高博尉時潰卒/近境人情洶洶應午督兵守禦乃定歲大)¶
　　(疫市藥散賑不遺餘力郡有疑獄一訊立辨/嘗攝令通泉芟吏弊免逋租後為華陽丞)¶
　　扈　元(永泰令興學立/敎有善政及民)¶
　　張　宏(字巨卿益都人進士知遂州以/勤儉著聞後入為度支員外郎)¶
　　劉光祖(淳熈中召對恢復事宜除直祕閣出任郡/守慈惠得民仁聲四達時賢守光祖稱最)¶
　　(馬/)¶
<pb:KR2k0052_WYG_007-62b>¶
　　趙仕陴(知遂寧江水暴漲瀕江有隄水嚙其趾仕/陴索胡牀坐隄上左右請避去不許移時)¶
　　(水落時人以/比王尊云)¶
　　魏了翁(攝潼川事修陴浚隍賊兵遏郡知其有備/不敢攻而去後為潼川知府約已裕民政)¶
　　(績大著轉本/路安撫使)¶
　　李禹卿(字君益蘄水人嘉定元年以&KR0068;寺丞出任/亷明多善政惠商通逺百物充牣幼子偶)¶
　　(出市從者買玩具授之辭不受識/者異其子而益信禹卿素履云)¶
　　趙昻發(字漢卿昌化人淳祐進士為遂寧州司/潼川簽判素以節行稱後守潭州死節)¶
　元周　鎬(晉寧人射洪尹多善政/崇敎化建金華書院)¶
<pb:KR2k0052_WYG_007-63a>¶
　　汪敬昌(監遂寧州去民瘼除奸黨上/下稱其亷能父老立頌徳碑)¶
　明董煥英(寧波人洪武間自巴州牧遷知潼川府/以文章飭政事聲震一時威徳大著)¶
　　鄭文彥(大同人洪武間知潼川府持已/方直賦役均平後陞工部侍郎)¶
　　錢　恕(洪武間知遂州有廉潔行存撫/字心創建壇廟廨署民不知役)¶
　　范　府(洪武間由舉人知遂寧裁抑豪悍修復/學宫易土城以巨石永為一方保障)¶
　　葉國華(興國人進士知遂寧小心畏謹凡倉卒難/已之貲悉以俸資應之其父自任還里莫)¶
　　(能治裝邑士大夫率助以金/後改南昌徵授户部主事)¶
　　譚道生(始興人知潼川廉潔有守具幹濟才郡城/圮壤伐石更修制强梗撫善良簡詞訟在)¶
<pb:KR2k0052_WYG_007-63b>¶
　　(任七年郡中/大治致仕去)¶
　　唐汝楫(武功人洪武末任安岳公勤蒞政撫民有/恩去之日民擁道泣送之累官禮部侍郎)¶
　　姬　靈(永樂間知蓬溪重/修縣治始正版圖)¶
　　吳昌衍(進士宣徳間知鹽亭勤恤民隠因地制賦/甚協人心後徵入為御史陞四川左㕘政)¶
　　郭　鏜(思縣人進士成化間以大同巡撫謫任射/洪節冗費省科罰均徭役期年境内翕然)¶
　　(稱/治)¶
　　陳　琓(由監生成化間知鹽亭剛直有才邑路去/保寧甚遠夫役苦之琓議南部民出柳邊)¶
　　(驛接逓又申免戌邊民/丁邑人至令頌其功徳)¶
<pb:KR2k0052_WYG_007-64a>¶
　　章　昻(雲南嵩明人𢎞治間任中江流/賊猖獗誓死守城賊為解去)¶
　　蔣　容(字徳夫武進人𢎞治中知潼川下車三月/即増修學宫創東西廊舍三十間扁曰六)¶
　　(徳為諸生講讀之所又撰郡志以振厲人文建名/世堂以表章先賢築東城隄以消水患修來熏橋)¶
　　(以成利涉政平人和甘露/降於庭柏士民徳而頌之)¶
　　余　祺(新建人正徳間知中江除巨盜釋寃獄賑/活饑民甚衆邑舊有茂州守倉役民破產)¶
　　(莫能供力請罷之創五門月城尊經閣又重建鄉/賢名宦等祠社學倉庫樓義阡逓舖無不加意陞)¶
　　(瀘州/知州)¶
　　胡進律(正徳間由舉人為鹽亭令剛介明敏創修/城池為邑保障時鄢藍猖獗賴以固守云)¶
<pb:KR2k0052_WYG_007-64b>¶
　　胡纉宗(由檢討謫官正徳中知潼川以文學飭治/一切檄命差役一凖丁糧以定輕重興學)¶
　　(敎士以文章/政事稱於時)¶
　　滕　友(西安人進士安岳令謙/謹有才多牧民之政)¶
　　牒　昇(蒲城人安岳令廉平愷悌視民如/子歴九年如一日擢鄧州知州)¶
　　顔公輔(巴陵舉人正徳中任知縣均徭平賦薄罰/省刑卓有循良風民思其遺愛為立祠祀)¶
　　(之/)¶
　　程春震(雲夢人進士以御史調安岳發擿如神築/城垣修公署𢎞治中大旱賑恤安集曲盡)¶
　　(其心後盜起糾兵/捕除民賴安堵)¶
<pb:KR2k0052_WYG_007-65a>¶
　　王紹先(貴州舉人任中江知縣刻厲苦節一文不/取百姓咸受其福以不肯阿時乞休去士)¶
　　(民思/之)¶
　　胡叔寶(永康人中江尉初蒞任民有當辟者其親/屬暮夜懷金祈免叔寶執赴公堂置之法)¶
　　(縣令胡定一以縣政諮之叔寶勸農桑興學校定/科差平賦税南陽李賢奉勅察蜀吏治疏其善政)¶
　　(以聞遂陞/知本縣)¶
　　張　暹(字景暉丹徒人射洪令節冗費省科罰均/徭賦期年民無訟訐野無寇警境内翕然)¶
　　(稱/治)¶
　　張東周(蒲圻人進士嘉靖間由雲南僉事謫州冋/慷慨任事署篆多惠政條陳地方利害上)¶
<pb:KR2k0052_WYG_007-65b>¶
　　(官多允行之/後卒於任)¶
　　李　明(吉水人嘉靖間知安岳剛正有才改遷學/宫重修縣署徙壇壝建橋梁除巨盜為政)¶
　　(嚴/肅)¶
　　陶　清(字楊之建昌人初守劒州以治繁調知潼/川端方剛果吏不為奸事至立辦新學校)¶
　　(正士習潼/人甚徳之)¶
　　趙德宏(鶴慶人舉人嘉靖中任潼川牧自幼有孝/行御史唐龍奏聞旌表及蒞潼有善政増)¶
　　(修城垣民/賴保障)¶
　　段有學(昆明人知中江縣政尚寛平/擒妖賊捕夥盜民甚戴之)¶
<pb:KR2k0052_WYG_007-66a>¶
　　董　性(麻城舉人嘉靖間知安岳臨民以寛馭吏/以嚴課諸生除巨盗斷寃獄民為立碑頌)¶
　　(之/)¶
　　張　厚(貴州宣慰司舉人政多仁愛嘉靖戊子年/大荒力請當路得發帑金全活甚衆明年)¶
　　(麥秀五岐以得罪監司去官士民/泣送農人釋耒耜争肩其輿出境)¶
　　顧雲鳯(常熟人進士萬厯丁亥知潼川州為政最/得大體凡民輸課必令自稱兌不多分毫)¶
　　(郡當孔道應之整暇有術吏民不病治/潼七年民深愛戴陞刑部員外郎去)¶
　　王良謨(蒲圻人由舉人知蓬溪六年事治民懷革/宿弊立社倉率義民助輸供得穀萬餘石)¶
　　(分儲之以濟貧民復買學田士民不能/舉婚喪者輒助之蓬民久而不忘云)¶
<pb:KR2k0052_WYG_007-66b>¶
　　吳伯錡(夷陵州人知遂寧輕刑薄罸一無私/狥一時感頌稱吳青天陞雅州太守)¶
　　田舜年(字壽子山陽人由選貢崇禎中知樂至務/實政倣常平遺意建倉備賑樂邑久乏科)¶
　　(目舜年又建書院親為講授年六十未舉嗣士民/代禱於神果生一子因名樂生陞陕西平凉同知)¶
　　(民請崇/祀名宦)¶
　　雷　轟(都勻人由監生知鹽亭縣勤慎有聲賑/荒多所全活陞雲南北勝州祀名宦)¶
　　梁一桂(懷集人由舉人知鹽亭政/尚簡静百事振修祀名宦)¶
　　張　寛(應山人知鹽亭政期平恕時/值兵燹供億得宜上下稱善)¶
　　任賓臣(印江人由舉人知遂寧在任精白乃心平/易蒞政值獻賊圍遂與鄉官吕大噐招集)¶
<pb:KR2k0052_WYG_007-67a>¶
　　(義勇身先士卒力守城池/賊遁去邑民賴以保全)¶
　　詹丞祉(浙江人進士知遂寧寛仁清儉修理城/池兵火中賴以保障邑人為立去思碑)¶
　直隷瀘州¶
　漢成　存(廣漢人建安十八年始置江陽/郡以都尉成存為太守有嘉政)¶
　蜀漢彭羕(字永年廣漢人官州書佐劉璋時以罪髠/鉗為徒隸會先主入蜀羕往見龎統統薦)¶
　　(之先主領羕傳宣軍事指授諸將奉使稱意成都/既定先主領益州牧拔羕為治中從事丞相亮宻)¶
　　(言羕心大志廣難與保安/主意稍疎左遷江陽太守)¶
　隋張　威(高祖時王謙作亂以威為行軍總管從元/帥梁睿擊謙軍次通谷謙守將李三王擁)¶
<pb:KR2k0052_WYG_007-67b>¶
　　(勁兵拒守睿以威為先鋒三王初閉壘不戰威令/詈侮以激怒之三王果出陣威令壯士奮擊三王)¶
　　(軍潰大兵繼至擒斬四千餘人進至開逺謙將趙/儼衆十萬連營三十里威鑿山通道自西嶺攻其)¶
　　(背儼遂敗走追至成都及謙/平進位上柱國拜瀘州總管)¶
　唐陸　弼(潼川人天寶中為州刺史徳澤及民卒於/官櫬過射洪白崖山下溺焉人立廟於山)¶
　　(曰白/崖廟)¶
　　劉昌裔(太原人遊蜀適楊子琳亂昌/裔説之順命尋以裔為州佐)¶
　　柳　玭(以左補闕忤中官景福初出為瀘/州刺史操行亷直有父仲郢之風)¶
　宋錢若水(字澹成河南人知瀘州撫綏/有道得黎民心歴官樞宻使)¶
<pb:KR2k0052_WYG_007-68a>¶
　　劉　平(開封人夷人冦淯井以平權瀘州事平率/土兵三千擊走之寇凖薦平知瀘州自是)¶
　　(邊釁/不作)¶
　　何　湛(通判瀘州權郡事蠻酋乞弟率衆迫城湛/單騎至其營開説利害乞弟亦單騎送湛)¶
　　(入城隨即引/去民賴以安)¶
　　王光祖(開封人知瀘州乞弟既降光祖團結兩/江夷族為義兵自是瀘夷不復為邊患)¶
　　王獻可(知瀘州時黄庭堅以黨籍謫涪人多畏/禍不與交獨獻可遇之甚厚時人稱之)¶
　　孫羲叟(徽州人政和初由徽猷閣直學士帥/瀘州築城有功徽宗賜書奬諭之)¶
　　李如晦(紹興中知江安操行/廉介為士大夫宗)¶
<pb:KR2k0052_WYG_007-68b>¶
　　許　弈(簡州人知瀘州威望甚著夷酋王燦桴木/萬株入賈弈慮其探山陸之險驅之去時)¶
　　(安撫使安丙新立大功䜛忌日聞宰/相出謗書問弈弈願以百口保之)¶
　　馮　檝(知瀘州紹興中詔海外四州與免經略檝/抗疏不便於是瀘敘州長寧軍皆得免瀘)¶
　　(民甚/徳之)¶
　　張　奎(通判瀘州通敏精强/甚有治蹟吏不敢欺)¶
　　魏了翁(開禧間知瀘州修樓堞增器械敎武事申/軍制興學校蠲宿逋復社倉創義家建養)¶
　　(濟院數月/百廢俱興)¶
　　李　燾(知瀘州葺石門堡扼險要奏禁茶馬市又/禁入山伐木以杜夷人借事入寇之端皆)¶
<pb:KR2k0052_WYG_007-69a>¶
　　(報/可)¶
　　梁　玠(乾道中知瀘州歲餘民便之詔以瀘州為/一路命玠為安撫使以旌其能設瀘州路)¶
　　(并安撫使/自玠始)¶
　　楊汝明(知瀘州亷直有守撫/綏得宜民皆懷之)¶
　　常　丞(廣安州人知合江撫綏有/方民慕徳政勒碑頌之)¶
　　何文才(資縣人知江安/十年亷能著聲)¶
　　趙　邁(知江安有善政/民立碑頌徳)¶
　元牛世雄(成都人皇慶間為江安令釐革弊政蠲除/冗役修設學校善政甚多江安民咸服其)¶
<pb:KR2k0052_WYG_007-69b>¶
　　(化/)¶
　　安文憲(延祐中守瀘州興/學重農卓有異政)¶
　　王　佑(長安人知納谿創建經文/廟暇日集儒生講論  史)¶
　　杜　䕫(字舜臣平原人令納谿為/政愷悌慈祥民不忍欺)¶
　　李　福(字介甫凌雲人知納谿/勸課農桑邑人徳之)¶
　明陳　謙(荼陵人洪武初知瀘州時州屬重慶謙奏/改直隸興學校重農桑卒於官民立祠祀)¶
　　(之/)¶
　　胡　瑞(字天祥新淦人知納谿縣明兵取/偽夏瑞率衆首先歸附有保障功)¶
<pb:KR2k0052_WYG_007-70a>¶
　　彭　律(江西人由進士洪武初任合冮創縣/治修學校撫流民賑饑荒全活甚衆)¶
　　王仕忠(武昌人知瀘州均徭役/節財用窮民多賴存恤)¶
　　林遵義(莆田人知瀘州約已愛民尤重/學校一時士民戴之如父母)¶
　　賀　讓(衡山人正統中知瀘州有善/政遇旱徒跣懇禱而輒隨車)¶
　　張　翔(崑山人知瀘州廉清正直與/民興利去之日百姓泣送之)¶
　　楊　瑋(華亭人知瀘州為人剛介/無欲政舉民安上下信服)¶
　　程　達(婺源人由舉人知州事為政嚴明/而濟以和易執法無私豪右斂跡)¶
　　黄　倫(知江安臨事果斷化行/政美既去民立碑頌徳)¶
<pb:KR2k0052_WYG_007-70b>¶
　　易子晉(知冮安時大軍駐縣調度供億處之裕如/歳荒發&KR0338;賑民未白監司竟以此得罪去)¶
　　胡思忠(直隷人知瀘州留心民務瀘賦至重懇/請减每石徵銀五錢三分自思忠始)¶
　　胡　先(廣東人任御史以直言謫瀘州驛丞委攝/州事去滛祠修學校恤孤貧除豪猾多善)¶
　　(政/)¶
　　謝廷詔(由歲貢任江安縣敎諭受學蔣道林以身/率諸生敦道義尚禮讓有裨風化人争傳)¶
　　(誦/)¶
　　朱　銑(字文澤江西樂平人先任黄陂以忤權貴/調合江端潔簡易值兵燹後修築縣治民)¶
　　(不知/勞)¶
<pb:KR2k0052_WYG_007-71a>¶
　　李　英(成化元年任江安縣丞時縣中土城仍宋/元之舊歲久傾頽英攝縣更修石城民賴)¶
　　(保/障)¶
　直隷資州¶
　隋衛　鉉(益州總管長史仁壽初山獠作亂出為資/州刺史以鎮撫之鉉單騎造其營謂羣獠)¶
　　(曰我刺史銜天子詔安養汝等勿驚懼也諸賊莫/敢動於是説以利害渠帥感悦解兵而去前後歸)¶
　　(附者十餘萬口高祖大悦賜縑二千疋除遂州總/管仍令劒南安撫煬帝即位復徵為衛尉卿諸獠)¶
　　(攀戀數百里不/絶皆揮涕而去)¶
　宋張　旦(知陵州時李順黨數萬來攻旦/修整戰具驅市人進戰大敗之)¶
<pb:KR2k0052_WYG_007-71b>¶
　　何耆仲(任資州愷悌廉慎戢/吏愛民政事和平)¶
　　范祖禹(字淳夫治平中任資州龍水令/寛簡愛民尤以興學校為首務)¶
　　張　伸(字子逮唐安人任資州約已敬士撫/民戢吏尤作興文學為治稱第一)¶
　　李景孠(熙寧間任資州太守民輸免役錢四十萬/蠲和糶米六十斛増養士之田瘞久暴之)¶
　　(骨申放生之今兵/亂之後人皆歌誦)¶
　　文　同(任仁壽令奏革鹽井之/弊名山古蹟題詠最多)¶
　　楊　佐(陵州推官州冇鹽井深五十丈歲久幹朽/敗欲易之而陰氣騰上入者輒死惟天有)¶
　　(雨則氣下降稍能施工佐敎工人以木盤貯水/穴竅灑之如雨然於是井幹一新利復其舊)¶
<pb:KR2k0052_WYG_007-72a>¶
　　楊　紹(紹聖間知陵州監以居民缺水引郡之/小龍泉以資民汲號普惠井民利用焉)¶
　　鄧　棐(紹興中内江令酋修庠/序利興弊革上下悦之)¶
　　楊師錫(字舜欽蒼山人紹興中令&KR1269;陽/明敎化興禮義邑人繪像祀之)¶
　　陳　咸(淳熈中知内江均徭役賑饑民修學/校積兵儲夷人入寇防遏之功居多)¶
　　仲大年(淳熙中知内江嘗謂政敎如五榖種之必/生食之必飽若專用刑罰豈善政哉故敷)¶
　　(敎寛平民/受其惠)¶
　　孫道夫(知資州安撫鄭剛中薦其治行第一移知/蜀州盗不敢入境遇事明了人目為水晶)¶
　　(燈籠後乂/知綿州)¶
<pb:KR2k0052_WYG_007-72b>¶
　　李正炎(嘉定中知内江循阡陌勸農桑重學校/豎鴈塔以題科名其他善政率𩔖此)¶
　　李憲熺(内江縣尉與李正炎同時善則賛/之否則規之協心愛民民並徳焉)¶
　　趙彥誴(紹定間知仁壽以徳化民不尚威法/再期而民孚繪像於霄漢室以祀之)¶
　元劉起昌(知資州勸導有方農勸於/耕士興於學後遂家於資)¶
　明馮　讓(字伯謙江西人景泰中知井研公正廉謹/端士習培善良嘗纂邑志後因貴藩有警)¶
　　(奉檄督運有/功祀名宦)¶
　　吕　律(字正音江西人舉孝亷成化中任/資陽敎諭冇學有行勤於訓迪)¶
　　王　澄(字肅政陜西舉人成化中知資陽政/平訟理修舉廢典時有瑞麥之應)¶
<pb:KR2k0052_WYG_007-73a>¶
　　郭　方(字仲矩湖廣人成化中知&KR1269;陽亷/明公謹時稱循良者以方為第一)¶
　　丁　鋭(江夏人成化中知井研輕刑詳讞士民安/之陞姚州去日百姓遮留泣送請入名宦)¶
　　屈　伸(綿州人𢎞治中任井研催科/不擾尤善弭盜百姓安堵焉)¶
　　王　璽(字朝雲舉人正徳中任資陽敎諭謙已誨/人嚴義利之辨有古儒者風陞保寧敎授)¶
　　(尋擢/涪州)¶
　　陳　鑾(湖廣人正徳間知資縣純心愛民㑹流/賊渡江將臨城鑾率衆禦敵破之城東)¶
　　陳　銓(知内江歳凶多方賑恤民免流離捕/盜戮渠魁四境寧戢拜監察御史)¶
　　湛　禮(浙江人由進士知内江性廉介政尚寛平/任滿去邑父老送之江滸禮指一木篋曰)¶
<pb:KR2k0052_WYG_007-73b>¶
　　(吾室裝奩也命左右啓視之惟簮珥數事/而已擢評事歴陞知府蜀人比之趙清獻)¶
　　方　向(桐城人以給事中謫資陽/縣徳威並著士民畏懷)¶
　　張文錦(河州人正徳中知井研縣芟鋤强暴百姓/善良者必奬勵之嘗遷學宫於風山士民)¶
　　(允/服)¶
　　陳　東(零陵人嘉靖中知井研勤於作士改建倉/舖豎題名堂胥役擾於村里者輒禁絶百)¶
　　(姓安之曽著/南塘類稿)¶
　　李　佩(南鄭人知内江縣攜二蒼頭來視事糲蔬/自甘一絲一布不取於民終户部主事子)¶
　　(孫貧乏至/不能自存)¶
<pb:KR2k0052_WYG_007-74a>¶
　　沈伯龍(嘉興人知内江縣有容物量徵輸供/億視舊加省詔入禮垣以謇諤著)¶
　　王同道(黄岡人以御史謫内江令調停里甲訓/迪人才蘊藉風流古文詞賦咸有逸氣)¶
　　周希貴(安義人嘉靖末任井研蒞政廉明興學造/士嚴保甲脹流移嘗條陳邊儲免百姓輸)¶
　　(運鹽井坍塌/力請蠲課)¶
　　史旌賢(雲南人知内江縣敏練端嚴遇士大夫有/禮表章勝蹟興起人文士民思之建祠以)¶
　　(祀/)¶
　　李用中(朝邑人萬厯壬辰知内江縣性最孝凡家/人來署毋有所遺必焚香西向拜謝居官)¶
　　(清謹累遷淮徐㕘議卒於官俸入/不足以營葬事邑人聞而哀思之)¶
<pb:KR2k0052_WYG_007-74b>¶
　　楊應登(雲南人知内江縣征播之役運餉獨先又/擒其偽都司以絶亂萌當路尤旌異之)¶
　　胡承詔(天門人萬厯甲辰進士知夾江縣以治最/調繁内江不畏强暴待人有禮作士有法)¶
　　(為政務大體邑/人至今思之)¶
　　詹　淑(字茂修湖廣人由舉人萬厯中任資陽在/官九年公正慈廉條陳勸農養士省用恤)¶
　　(刑等議皆/見施行)¶
　　朱　暠(汾陽人由貢士萬厯中任資陽縣仁廉/愛民修建學宫崇儒禮士賑荒有術)¶
　　張　仲(崇慶人字子健資州敎職新學校與諸/生講解有鄒魯之風民立生祠祀之)¶
　　朱國壽(崇禎中知内江形家言縣治窪下宜培之/因於治内建譙樓丙子郷闈得十一人一)¶
<pb:KR2k0052_WYG_007-75a>¶
　　(時稱/盛)¶
　直隷綿州¶
　漢閻　憲(廣漢人綿竹令人有夜行者得遺錦旦乃/送縣或曰暮夜無知何不攜去對曰縣有)¶
　　(明府匿/此則慚)¶
　晉許　遜(洪州人知徳陽心本清浄政尚徳化有仙/術遇歲歉㸃石為金以濟貧乏邑人祀之)¶
　唐劉徳威(貞觀初為綿州刺吏政/號廉平百姓立碑頌徳)¶
　　何易于(先為益昌令大著能聲累有惠愛及民後/遷羅江令為政不異於益昌時刺史裴休)¶
　　(至邑見其廉嘆美之末乾道中縣/令楊超為作循良吏碑立於署中)¶
<pb:KR2k0052_WYG_007-75b>¶
　宋鮮于侁(通判綿州州處蜀左吏狃貪風至課卒伍/薪炭芻豆侁一介弗取郡守以下效之)¶
　　歐陽觀(廬陵人綿州推官廉潔好施凡死/囚必求其生不得則告天而後斷)¶
　　毛嘉會(括蒼人嘉泰間綿州守/發粟賑饑伸決寃滯)¶
　明李博文(洪武中知安縣守/己愛民政績超卓)¶
　　江　洪(蒲圻人洪武中以㕘議謫知綿州政尚寛/簡留心撫字歲&KR0189;捐俸為粥以活饑民興)¶
　　(水利灌旱田/民祠祀之)¶
　　秦宗伊(知安縣以禮自持敎民首孝弟修人文廟/清學田嘗建奠安墩以培縣脈邑  賴之)¶
　　劉　拯(正統間知梓潼亷介固持始終如一/後卒於官貧無以為殮至今稱其清)¶
<pb:KR2k0052_WYG_007-76a>¶
　　盛　昶(直隷人天順間以御史謫知羅江廉明公/恕興利除害時趙鐸寇亂昶率衆追剿報)¶
　　(㨗陞知/敘州府)¶
　　吳　淑(宜興人以御史謫知徳陽恢學/宫新邑冶勤恤民隱時稱賢令)¶
　　蔣　䕫(泰和人徳陽敎諭克端模範/清苦自甘後陞蜀府伴讀)¶
　　李充輝(豐城人𢎞治中為徳陽簿慷慨多大節清/白自勵於勢利泊如也先是龍州夷酋叛)¶
　　(拒歴年前後招諭莫得其要領充輝持檄往諭為/陳朝廷撫御恩且歴舉自昔梗化之禍又力却其)¶
　　(贈金夷酋畏服遂感泣與充輝偕/詣臺院數其罪而宥之反側遂定)¶
　　姜　珍(金華人監生正徳中任徳陽令其政平/易其守清白至今稱㢘吏者必以為首)¶
<pb:KR2k0052_WYG_007-76b>¶
　　王大駱(新鄭人監生正徳中知綿州剛/正有決斷捕除賊盜地方以寧)¶
　　劉　璨(臨川人正徳間知綿州性亷介守城禦賊/居民獲安聞母喪過哀而卒卒時無以為)¶
　　(殮人以亷/孝稱之)¶
　　杜　濓(嘉靖中知安縣冇治才愛民禮士安邑科/目絶少濓勤勸課遷學於北堈遂聨㨗數)¶
　　(人/)¶
　　焦　烺(泰興人嘉靖中知徳陽縣不攜家室寢所/衣笥撥吏守之政先大體綿陽江嚙城烺)¶
　　(築隄數里以捍水高二丈濶稱之至今賴焉以督/採大木為上官忌收獄尋得白歸惟圖書數卷而)¶
　　(已/)¶
<pb:KR2k0052_WYG_007-77a>¶
　　齊　清(滄州人持己剛方有才辯嘉靖末知徳陽/邑故協濟綿州馬匹清立言其不可欲議)¶
　　(徵銀折價時趙文肅貞吉過縣咨馬政清熟知/利病條對甚剴悉文肅入朝即召為太僕寺丞)¶
　　王純臣(鄖陽人任徳陽敎諭好古能詩詞持己嚴/正著訓士約言以亷恥氣節為重士子遵)¶
　　(行/之)¶
　　李士鼇(漢陽人任安縣清/操不染百廢俱舉)¶
　　强希顔(萬厯間任安縣明敏有為勘/田畝革吏弊豪富不敢欺隱)¶
　　紀于竹(洋縣舉人由兵部主事謫知安縣釐宿弊/革重耗案無滯牘修城經理冇法民忘其)¶
　　(勞/)¶
<pb:KR2k0052_WYG_007-77b>¶
　　張　緒(漢川人萬厯初知徳陽以一老僕隨侍自/奉甚約與民休息去任日猶捐廪以助城)¶
　　(工至今屹然太守/耿某為作去思記)¶
　　樊鼎遇(黄岡人萬厯中以選貢知徳陽縣吏治敏/練繕城築堰置義倉剙經樓捐俸購書數)¶
　　(百巻以誨諸生其父官御史以建言謫戍鼎遇泣/訴兩臺欲免官贖父罪直指彭某為奏得㫖下吏)¶
　　(部鼎遇即日告歸所著有道/林小草藎草等書數百巻)¶
　　陸經術(綿竹令崇禎丁丑流賊犯蜀綿城卑薄立/陷賊去經術至捐金勸紳士助完城工高)¶
　　(厚加倍獻賊至不/得入民至今感之)¶
　直隷茂州¶
<pb:KR2k0052_WYG_007-78a>¶
　隋梁　逺(為汶川總管時吐谷渾吕夸寇邊/逺以鋭兵擊破之斬首千餘級)¶
　宋趙　瞻(知威州瞻以威茂雜羣獠險而難守不若/合之而建郡於汶川條著甚詳後熙寧中)¶
　　(經理西南就瞻/取其書考焉)¶
　　孫羲叟(神宗時節制綿茂軍先是涂静時飛等蠻/寇茂州知成都周燾遣兵馬鈐轄張永鑄)¶
　　(等擊之畏懦不敢進羲叟遣中軍將/种友直等破之其酋旺烈等悉降)¶
　　趙全時(簡縣人神宗時知/威州治行異等)¶
　　史　學(丹稜人哲宗時知茂州/監軍營田魏了翁有記)¶
　明劉　堅(永樂時知茂州奏請立學校以敎軍民子/弟秉公有守均徭平訟流民復業歲旱祈)¶
<pb:KR2k0052_WYG_007-78b>¶
　　(禱甘雨立應秩/滿州民保留之)¶
　　陳　敏(華亭人知茂州先徳後刑除奸宄/保善類在任六年民立生祠祀之)¶
　　柳　芳(延安人宣徳中知保縣羌民/叛亂芳捍禦有方民賴安輯)¶
　　屠安民(隆慶中任保縣捐俸/築南城保人徳之)¶
　　張　祥(江陵人成化中知茂州愛民育士/學校橋梁多所修葺陞太僕寺丞)¶
　　崔　哲(遼東人正徳初知威州化服强/畨邊陲無儆軍民賴以安堵)¶
　　范　淵(桂陽人正徳中以郎中謫威州選番民子/弟入學宫敎以詩書淑以道義自是番民)¶
　　(慕義歸順民/建祠祀之)¶
<pb:KR2k0052_WYG_007-79a>¶
　　何福全(鳯翔人由吏員歴判威州政尚誠實不事/苛刻秩滿以安戢功保陞本州守蒞任九)¶
　　(年致/仕歸)¶
　　孫　漢(江陰人嘉靖間知茂州時五寨蠻亂守禦/有方蠻不敢犯未幾以憂去軍民如失父)¶
　　(母/)¶
　　王　淵(江西人以給事中謫判茂州治才卓異/有清操去之日一馬一僕茂人無知者)¶
　　婁廷璋(陕西人嘉靖中知汶川/開設學校治汶有聲)¶
　　汪守㢘(黄岡舉人萬厯中知威州視民疾苦如痌/瘝切身士民愛慕番獠傾服陞曲靖同知)¶
　　舒文璧(萬厯中任保縣捐俸築南/隄二百餘丈民賴其利)¶
<pb:KR2k0052_WYG_007-79b>¶
　　麻　康(萬厯中任保縣增砦禦夷在官十/四年無邊釁民愛之如父母云)¶
　　吳　偉(漢中人由國子監生知茂州卓/有政績歴陞四川左布政使)¶
　直隷達州¶
　周辛　昻(通州刺史推誠布信甚得蠻/獠懽心累遷驃騎大將軍)¶
　唐李洞客(貞觀初為通州刺史政/尚清平民以慈吏呼之)¶
　　李適之(開元中為通州刺史政不苛細為下所便/明皇時水災適之作三大防曰長楊曰積)¶
　　(翠曰月岥自是水始不/為災天寶初入為左相)¶
　　韓　滉(宰相韓休子至徳初為通州郡長史有政/績徳宗時為鎮海軍節度使綏輯百姓不)¶
<pb:KR2k0052_WYG_007-80a>¶
　　(踰年境内稱治歴官中書門下平章事李/泌謂其公忠清儉真大臣之器卒諡忠肅)¶
　宋余應求(江西弋陽人崇寧中進士為監察御史論/童貫譚稹以中人預軍政為國之辱又言)¶
　　(將相不宜争私憤當早定戰守之計為時/所忌出監達州茶塲後官吏部員外郎)¶
　　李耆夀(字南公紹興初為達州守辛於官魏了翁/稱耆夀資性孝謹臨事有大慮其修之家)¶
　　(行之官率/多可紀)¶
　　楊　載(涪陵人紹興中知達州嘗憤劉豫之兇逆/願横行寇中手刃豫以報朝廷張浚壯而)¶
　　(薦之故有是命/後果著聲績云)¶
　　陳　式(永嘉人淳熈中知達州崇學勸農葺城/完廩以禮為敎民心感悦立祠祀之)¶
<pb:KR2k0052_WYG_007-80b>¶
　明曹嗣宗(柳州人進士永樂中任達縣/亷能有聲後歴陜西僉事)¶
　　邢元亨(咸寧人知達縣鄢藍宼/亂力為撫禦邑賴以安)¶
　　周　雍(永康人嘉靖初守達州講學訓士/立社倉約法二十八條民便之)¶
　　徐　朂(湖廣人嘉靖初守達州歲大旱請禱甚恪/併給牛種作水車是年有秋政暇與諸生)¶
　　(講學不倦/士民感之)¶
　　楊振文(貴州人嘉靖中守達州不事苛刻歲頻旱/多虎禱於神雨隨大霈一日虎斃者三)¶
　　傅汝楫(山東恩縣舉人知東鄉政尚/簡約却宼完城士民悦服)¶
　　秦曰藩(字納賢鬱林州舉人萬厯四十年以重慶/府丞改知達州學宫祠署鼎構一新既去)¶
<pb:KR2k0052_WYG_007-81a>¶
　　(郡人建祠/尸祀焉)¶
　　紀　壯(陜西人萬厯四十年知太平縣凋敝之/後撫綏頗稱得法以左遷去識者憐焉)¶
　¶
　¶
　¶
　¶
　¶
　¶
<pb:KR2k0052_WYG_007-81b>¶
　¶
　¶
　¶
　¶
　¶
　¶
　¶
　四川通志巻七上¶
#+PROPERTY: JUAN 卷七下
<pb:KR2k0052_WYG_007-82a>¶
　欽定四庫全書¶
　　四川通志巻七下¶
　皇清名宦¶
　　總部¶
　　　南朱馬喇(滿洲鑲白旗人順治三年從未肅王定/蜀為前鋒都統時獻賊餘孽  靖朱馬)¶
　　　(喇奮勇當先所在撲滅盡力邉/陲開拓疆宇大有造於西蜀)¶
　　　南伊馬喇(朱馬喇之弟與兄從貴肅王定蜀官前/軍䕶衛值賊黨趙雲  圍保寧伊馬喇)¶
　　　(與賊戰連發數矢賊將皆應弦而倒秉勝追撃保/寜圍解全蜀底定隨  肅王旋)¶
<pb:KR2k0052_WYG_007-82b>¶
　　(京師康熈十三年吳逆叛滇黔隴蜀復為賊據又以/  㕘領從軍征蜀進次廣元恢復保寧既而偽經畧)¶
　　　(王平藩授首以次/廓清厥功居多云)¶
　　李國英(字培之遵化人隷正紅旗順治三年從/肅王定蜀獻賊殱滅)¶
　　(王師凱旋國英以孤軍鎮保順間羣寇環伺隨機剿/  撲未嘗少挫八年巡撫王遵坦卒廷議代者數人)¶
(世祖特命國英以都御史任巡撫治兵閬中軍旅之後勸/      課農桑民足食用十四年晉總督旋加太子少保)¶
　　　(兼籌荆陜屢平大寇保釐全蜀/者二十有一年卒於官諡勤襄)¶
　　　郝　浴(字冰滌直隷定州人順治六年進士主政/刑曹一時有大整西曹之譽八年改御史)¶
　　　(來按蜀時巨寇劉文秀等踞滇黔吳三桂專閫駐/師保寧七年無功浴至劾其縱兵焚掠任用私人)¶
<pb:KR2k0052_WYG_007-83a>¶
　　　(陰蓄異志諸奸狀無何三桂敗䘐棄保寧退走漢/中全蜀震動傳言賊旦夕至會補行辛卯科鄉試)¶
　　　(浴職任監臨入闈鎮静以安人心乂一晝夜七馳/檄曉以大義三桂始返斾然且猶豫浴授以機宜)¶
　　　(乃始固守既而賊抵保寧勢甚張浴親歴行間激/發忠義遂克㨗兩川以次奠定)¶
(世祖章皇帝特命督守城池前後疏凡數十上並嘉納先/      是蜀地兵荒相繼民鮮儲蓄守土者貸民耕牛而)¶
　　　(徵其租租重牛尋斃/民頗苦之浴為疏免)¶
　　　姚締虞(字岱鹿湖廣黄陂人順治己亥進士司李/成都改官陜西安化令晉秩諫垣擢僉都)¶
　　　(御史巡撫四川時蜀紳宦遊者多以故土荒殘逗/遛異地締虞具疏請令還籍以實地方並查勘田)¶
　　　(畝令民自首糧賦户口大為改觀一切民/生利弊悉心調劑卒於官民追思不置)¶
<pb:KR2k0052_WYG_007-83b>¶
　　　張所志(遼陽人順治十七年巡按四川時川中土/廣人稀道路榛莽所志遍歴四履招徠約)¶
(世祖嘉束條陳全川事宜章數上/      納之)¶
　　　張能鱗(順天大興人順治十八年由進士分巡建/南道駐劄嘉定州時軍務倥偬芻糧急需)¶
　　　(輓運能鱗調度協宜雖輸將絡繹民不知/苦又築蘇稽大堰以利農務至今賴之)¶
　　　郎廷相(字鈞衡遼東廣寧人康熈三年任四川布/政司招撫流移廣行安插措置牛種勸諭)¶
　　　(耕鑿兵火之後公署無存廷相經營締造務合體/制又修橋梁理舟楫建貢院至爨宫社學悉皆通)¶
　　　(飭修舉毫不累民任蜀五載陞/豫撫去任逺近老幼遮道號泣)¶
　　　趙良棟(字擎之陜西安邊衛人康熈十九年己未/奉)¶
<pb:KR2k0052_WYG_007-84a>¶
(詔討吳逆號令嚴肅賊莫敢攖其鋒王進寶與賊將王平/聖祖特命為勇略將軍時奮威將軍)¶
　　　(藩相持於保寧良棟以偏師由陰平間道直抵成/都賊衆望風奔潰旬日間郡邑傳檄而定會進寶)¶
　　　(亦奏㨗保寧良棟遂乗勢收復全蜀大軍/所至秋毫無犯至今蜀人徳之卒諡襄忠)¶
　　　杭　愛(滿洲人康熙十九年巡撫四川屬吏敬憚/莫敢干以私時滇黔未靖調軍協餉勞績)¶
　　　(甚/著)¶
　　　王　騭(山東福山人順治乙未進士康熈十九年/分巡松茂道時蜀中甫定廣為招徠又築)¶
　　　(都江堰堤以溥/水利士民頌之)¶
　　　周　燦(字星公陜西臨潼人順治己亥進士康熈/二十五年督學四川嚴查優劣以示勸懲)¶
<pb:KR2k0052_WYG_007-84b>¶
　　　(士皆向化丁卯庚午之間𫉬雋者/率所抜取著有願學堂集行世)¶
　　　李輝祖(字蒲陽鑲白旗人康熙二十七年任四川/布政司時因歲供蠟料棧道險阻民多病)¶
　　(題之輝祖詳請/  免又奉)¶
(㫖清查田畝勸諭流民開墾按地/      起徴不漏不苛公私交便)¶
　　　噶爾圖(滿洲人康熈二十八年任四川巡撫查丈/田畝募民墾闢流移復業刋刻大學衍義)¶
　　　(頒發膠庠俾士子向學又節省驛站/公帑修治劍閣傾圮道路至今賴之)¶
　　　岳昇龍(字見之陜西莊浪衛永泰鎮人任天津衛/總兵扈從)¶
(聖祖北征平定噶爾旦録功晉秩康熈三十七年授四川/      提督操練軍士調度有方時建昌凉山諸番猖獗)¶
<pb:KR2k0052_WYG_007-85a>¶
　　　(乃督率戎伍出奇制勝直逼巢穴番衆畏懾棄戈/輸誠者凡十萬九千户)¶
(聖祖仁皇帝書仁愛士伍四字/賜之又)¶
(賜一聨云太平時節原無戰上將勲名在止戈/天章疉沛時多榮之)¶
　　　高起龍(字霖蒼鑲白旗人康熈四十年任四川布/政司檄州縣徵收錢糧務令民自封投櫃)¶
　　　(嚴禁私派遇編審之年俾里甲均平承辦/胥吏不敢舞弊納課審丁悉有成䂓云)¶
　　　韓　成(陜西人四川合州籍康熙四十二年任重/慶鎮總兵法令嚴明諸蠻率服遇亢旱禱)¶
　　　(雨輒應郡中偶不戒於火成具衣/冠肅拜怱返風火尋滅人稱為神)¶
　　　劉徳芳(字純菴逺陽人康熙四十三年任四川按/察司讞決平允時臬政兼𣙜茶鹽而西爐)¶
<pb:KR2k0052_WYG_007-85b>¶
　　　(甫定積引未疏徳芳籌畫徵收歲無停滯又修葺/文翁石室為錦江書院一時人士欣然向學至今)¶
　　　(與文翁並/祠祀焉)¶
　　　陳　璸(字梅川廣東香山人康熙甲戌進士四十/八年由部曹督學四川謝絶請託作育人)¶
　　　(才襆被蕭然止一蒼頭隨侍食朝夕無甘㫖閲文/夜分不輟試重慶未竣會閩撫)¶
　　(題請調補臺灣道瀕行不能為資斧計後官湖南福/  建兩省巡撫卒於閩)¶
(聖祖嘗以璸清亷謹慎追以上崇祀名宦/贈禮部尚書諡曰端肅)¶
　　　孟喬芳(字心亭鑲紅旗人/射)　(少不屑事章句好騎/)¶
(太宗文皇帝奇其材引置左右遂隷旗籍擢刑部承政以/      梅勒章京管牛录事屢從征伐皆著戰功順治元)¶
<pb:KR2k0052_WYG_007-86a>¶
(世祖章年隨入闗定李自成之亂帷幄中籌䇿居多自成/      皇帝)¶
　　　(戰敗竄歸闗中喬芳帥師追之九月闗中平拜兵/部右侍郎兼都察院總督陜西旹張獻忠尚據蜀)¶
　　　(二年冬十月喬芳遣總兵官范蘇等討之遂收龍/安又疏陳蜀地戰守之計皆見施行九年入覲)¶
(命總京師尋還西安十年處軍務十二月以病乞骸骨/    督陜西三邊四川等)¶
(詔加少保馳驛回京會卒/贈太保諡忠毅并)¶
(賜祭葬/)¶
　　　席敎事(字覺海山西臨汾人前明癸未進士順治/十七年以刑部主事擢四川提學僉事公)¶
　　　(明正直為一時學臣最著/有閬中吟人多傳誦之)¶
<pb:KR2k0052_WYG_007-86b>¶
　　　衛紹芳(字猶箴號復菴山西猗氏人順治丙戌進/士十七年任川北道㕘議時值郝承裔之)¶
　　　(變紹芳督餉轉運無誤賊/平議敘轉浙江巡海道)¶
　　　劉　璽(字爾符陜西朝邑人順治丁亥進士由浙/江烏程令左遷四川按察司照磨署通江)¶
　　　(簡州皆有惠/政民多感戴)¶
　　　張光祖(字大光河南新鄭人順治己丑進士康熙/元年任四川提學剔積弊絶苞苴衡文以)¶
　　　(先正為宗/士風丕變)¶
　　　張　椿(字伯珩山西陽城人順治己丑巡按四川/時保順二府初隷版圖與巡撫李國英綜)¶
　　　(理緩急請撥牛種五萬給散兵民本年奏銷除接/應軍需外貯粟六千八百餘石又疏催學臣以興)¶
<pb:KR2k0052_WYG_007-87a>¶
　　(文敎頒憲綱以肅吏/治至今人稱頌之)¶
　　陳安國(字斗垣陜西沔縣諸生後以僉事監軍四/川會巨寇攻保寧甚急安國詣西安乞兵)¶
　　(總督孟喬芳應之圍遂解又招降姚黄賊/衆數萬尋以事下獄未幾得白陞井陘道)¶
　　楊道淳(字穉常陜西洋縣人順治四年以明經授/四川監軍道時寇盜縱横道淳單騎馳赴)¶
　(徳宣布戢散亾尋陞四川按察使攝巡撫事以勞苦/  威安)¶
　　(致疾/卒)¶
　　李　藻(字鑑明山西陽城人順治八年以湖廣辰/常僉事遷四川川北道㕘議是年蜀省始)¶
　　(行鄉試藻任提調方鎖闈校士聞賊至同官錯/愕士子將散走藻以整暇竣試人服其識量)¶
<pb:KR2k0052_WYG_007-87b>¶
　　王孫蔚(字茂衍陜西臨潼人順治壬辰進士由刑/曹累官福建布政司左遷川東兵備道孫)¶
　　(蔚精刑名每視事握朱墨二/筆判決如流著冇軺香集)¶
　　馮雲驤(字訥生山西代州人順治乙未進士由部/郎康熙二十年提學四川時癸亥補行辛)¶
　　(酉鄉試新録諸生尚未達部院司議以一體觀塲/恐於例有礙雲驤詳稱蜀方蕩平多士向化宜格)¶
　　(外奬掖遂力主入試暨揭曉列名者/三十餘人人服其知人且有膽力云)¶
　　佟鳯彩(遼陽人康熙元年以都察院右副都御史/任四川巡撫)¶
　(題修都江大堰於/  民田大冇裨益)¶
　　楊應魁(滿洲人康熙元年分巡永寧道值鎮兵進/剿江安土寇吳天民永城空虛賊驟至勢)¶
<pb:KR2k0052_WYG_007-88a>¶
　　　(甚危急應魁徵調郷勇指揮得宜擒/斬賊兵無數招集流移人皆安堵)¶
　　　張徳地(滿洲藉遵化人康熙三年由副都御史任/四川巡撫時總督苗澄以蜀省額兵四萬)¶
　　　(欲抽撥七千人屯田通計一嵗所𫉬米數作折色/可得銀五萬六千兩以足兵餉徳地以為蜀當兵)¶
　　　(燹之餘土著稀少必照督臣所議行恐兵不習耕/土不宜人日後必致兵農兩悞不若度川中稍緩)¶
　　　(之地量減其可裁汰者一嵗計省銀五萬六千三/百兩有奇與屯田来數折色之銀相符於)¶
(聖祖國計有益請定䕫闗總税裁寜番越巂會川鹽井梅/    允其奏又)¶
　　　(嶺安寜大壩等處/雜税商民深徳之)¶
　　　李翀霄(字息六山西絳州人抜貢生康熙三年任/四川按察使時蜀初定抗逆株連者三百)¶
<pb:KR2k0052_WYG_007-88b>¶
　　　(人力為平反止殱渠魁三人餘俱省釋又請/革陜西茶馬累以蘇蜀民後遷江西布政使)¶
　　　王曰曽(號省齋江南溧陽人康熙庚戍進士分巡/建南道直陳東省一案清查田畝身歴田)¶
　　　(間較定弓歩法嚴弊絶控馭諸蠻漢/夷安堵陞任日囊橐蕭然絶無長物)¶
　　　李興祖(鑲白旗人康熙四十一年任四川按察使/讞決多所平反兼鹽茶驛傳通商利民郵)¶
　　　(政肅/清)¶
　　　張松齡(字鶴生福建莆田人順治乙未進士選庶/吉士擢給事中疏言選官守候羈苦聽回)¶
(命清刑籍候憑仕途便之奉尋轉四川叅議四川承凋敝/      獄疏錢法不撓權勢)¶
　　　(後民多逃竄松齡贖回悉給牛種加意撫綏流亾/漸復後以裁缺歸值耿逆變作逼受偽職不從被)¶
<pb:KR2k0052_WYG_007-89a>¶
　　(囚數月終/不屈卒)¶
　　髙䕃爵(字澹菴鐵嶺籍鑲白旗人由廕生歴陞四/川松茂道按察司僉事康熙四十五年疏)¶
　　(濬都江堰水利轉運黄勝闗糧儲署布按兩司事/綏懐有術訟獄無寃兵民交感後轉直隷口北道)¶
　　(循以上/  吏)¶
　成都府¶
　　戴𢎞烈(字山明江南桐城人順治辛卯領鄉薦康/熙八年任成都令招流亾給牛種民有疾)¶
　　(痛親製藥劑療之又親督夫役修都/江堰以通水利民至今咸稱頌之)¶
　　馮昌奕(山西蒲州人順治戊戌進士十八年/授郫縣令有能聲擢陜西華州知州)¶
<pb:KR2k0052_WYG_007-89b>¶
　　蕭永芃(鑲白旗人康熙三年任温江令甫至即諮/詢地方利弊勸墾荒田掩埋枯骨招集流)¶
　　(移期年民/復其業)¶
　　王　瑚(鑲紅旗人康熙二十二年令温江/慈惠廉明嚴禁科派胥役畏法)¶
　　王宗祐(廣東樂會人康熙甲子舉人丙戌授温江/令邑苦旱澇築江安堰浚楊柳渡民飫其)¶
　　(利/)¶
　　田軒來(字東軒浙江山隂人康熙辛未進士三十/六年任成都令潔己愛民興學造士至今)¶
　　(人佩/其徳)¶
　　周輔奏(浙江海鹽人由副榜康熙四十七年任成/都令明斷剛決發奸摘伏每多奇中攝崇)¶
<pb:KR2k0052_WYG_007-90a>¶
　　　(慶州篆時州案多未結輔奏署任甫數月為訊結/一百三十六案讞語精詳共稱平允崇人建祠祀)¶
　　　(之循以/上  吏)¶
　　重慶府¶
　　　陳丹赤(字獻之福建候官人順治辛卯舉人司理/重慶以卓異歴陞駕部郎中任浙江僉事)¶
　　(覲分巡温處攝臬篆入即舍舟兼程至東甌繕城堡/  歸至東昌聞耿逆變)¶
　　　(備糗糧晝夜守禦不避矢石時鎮帥𢎞𢎞勲隂通/逆黨楊春芳計邀丹赤議事擁兵脅降丹赤正色)¶
　　　(慷慨開陳大義𢎞勲厲聲曰兵餉俱無何以出戰/丹赤曰提兵前鋒計冇半萬何謂無兵糧可給至)¶
　　　(六月何謂無餉𢎞勲持丹赤手曰公獨不念骨肉/墳墓乎丹赤麾之曰吾知以死報國不知其他𢎞)¶
<pb:KR2k0052_WYG_007-90b>¶
　　　(勲目千總髙魁持鋼斧擁丹赤出㫁其右臂兵刄/交下而死事)¶
(聞贈通政使司通政使/賜諡忠毅)¶
(諭祭賜葬立碑建/      祠致祭)¶
　　　孟易吉(湖廣武昌人㧞貢生順治十八年任綦江/令修城建學作士愛民時值遷移㑹𠞰勞)¶
　　　(心拮据善/政孔多)¶
　　　劉宗沛(字鶴陵陜西蒲城人順治辛丑進士歴任/合州知州勸課農桑興行禮敎政績最著)¶
　　　何徵蘭(福建人康熙元年由進士知南川/縣才勝繁劇兼有徳威士民懐畏)¶
　　　于成龍(山西永寜州人副䅭康熙七年知合州賦/情清介興學校課農桑惠政甚多歴任兩)¶
<pb:KR2k0052_WYG_007-91a>¶
　　(江總/督)¶
　　李秉直(江南江寜人貢生康熙七年任/綦江縣招集流移民多愛戴)¶
　　方應禱(廣東惠來人順治丁酉舉人康熙二十年/任南川令嚴禁私派勸課農桑民甚徳焉)¶
　　陳正鈡(江西新建舉人康熙二十年任綦江/令性恬淡以廉隅自持邑人稱之)¶
　　徐振基(廣寜人康熙二十四年任綦/江令性廉潔邑人頌徳不衰)¶
　　虞兆清(浙江嘉興人康熙己未進士三十七/年任綦江令政敎浹洽五載行取)¶
　　劉若鼐(字敬菴山西臨汾人康熙壬子順天舉人/三十二年任長夀縣令廉而有惠政治行)¶
　　(舉蜀中第一累/官大理寺少卿)¶
<pb:KR2k0052_WYG_007-91b>¶
　　方　岳(浙江㑹稽人康熙三十三年由思/貢任綦江令居官敬慎民樂其治)¶
　　喬文錦(直隷人進士康熙三十/六年知南川縣有惠政)¶
　　張景良(河南人嵗貢生康熙四十年任/南川縣愛民重士廉平稱職)¶
　　許國棠(鑲黄旗人康熙四十二年由筆帖式任綦/江令撫字有方民皆樂業後陞知北直冀)¶
　　(州/)¶
　　姚孔鏞(字柷如江南桐城人貢生康熙四十六年/知合州興學重農催科不擾民樂輸將歴)¶
　　(八載卒於任士/民哀慕不忘)¶
　　張有孚(字合田江南桐城人嵗貢生康熙四/十七年令南川有惠政  以上循吏)¶
<pb:KR2k0052_WYG_007-92a>¶
　保寧府¶
　　李向榮(字苑仙冀北人康熙二十六年任劒州牧/時當報最值吳𢎞偽將譚𢎞復叛屢加迫)¶
　　(脅向榮不屈死之/  以上崇祀名宦)¶
　　郭嶷然(字因之陜西朝邑人順治乙酉舉人由交/城敎諭遷福建閩清令再補昭化邑有黠)¶
　　(婦為衆盗主前令多被挾制嶷然抵任首捕下獄/斃之黨羽解散境内以安撫民如子為置耕織具)¶
　　(地故產金俗呼狗頭金民争/以獻悉却之解官囊無長物)¶
　　顧　亮(江南吳江舉人順治二年任劒州/牧加意學校一時士習油然向化)¶
　　咸大猷(遼東人順治十五年任劒州牧/撫集逃亾勸墾田土人深戴之)¶
<pb:KR2k0052_WYG_007-92b>¶
　　張可立(字蔚生福建福清人隷順天籍歸鑲黄旗/順治乙未進士十七年任劒州牧重士愛)¶
　　(民州人/徳之)¶
　　王保釐(字東郊湖廣蘄水人順治戊戌進士康熙/元年知通江縣修城垣建學宫為政平恕)¶
　　(不尚/苛刻)¶
　　喬　鉢(字文衣北直内邱人貢生康熙三/年知劒州力均里甲澤被州人)¶
　　黄士龍(廣東花縣人康熙壬子舉人任蒼溪令簡/徭恤民興學造士卒於官橐無餘物士民)¶
　　(謳頌/不忘)¶
　　戴　縰(字鶴浦湖廣江陵人康熈癸丑進士二/十六年知南部縣以循良著士民愛之)¶
<pb:KR2k0052_WYG_007-93a>¶
　　　屈穎藻(字龍章陜西蒲城人康熙甲戌進士任蒼/溪令以才能著兼攝梓潼士民豎坊以誌)¶
　　　(其/徳)¶
　　　佘崧生(正藍旗人巴州知州性亷静多惠政士民/戴之康熙辛卯科調充同考官以疾卒於)¶
　　　(省邸一無餘物上官憐而賻/之始克成殮  以上循吏)¶
　　順慶府¶
　　　袁定逺(浙江人康熙庚戌進士任順慶守慈惠亷/明正己率屬時有吏行冰上人在鏡中之)¶
　　　(頌/)¶
　　　廖士正(湖廣人壬子舉人康熙十九年任營山令/甫一月逆黨譚𢎞裨將彭時亨叛執士正)¶
<pb:KR2k0052_WYG_007-93b>¶
　(闕再至渠縣拘繫月餘脅迫以偽職大罵不屈望/    拜引領就戮事)¶
(聞賜䘏廕一/      子)¶
　　　徐　盛(遼東人康熙十九年知廣安州值逆黨譚/𢎞之變為賊所縛不屈死事)¶
(聞贈四川布政司㕘議監後授成都府同知/賜祭葬廕一子印祖入)　(以上崇祀/)¶
　　　(名/宦)¶
　　　上官𢎞基(字孕昌陜西朝邑舉人順治初年任營/山令時供億取辦於里民𢎞基至悉除)¶
　　　(之政尚寛簡濟以嚴明及卒/貧不能歸櫬邑人輸金助之)¶
　　　張玉璘(字魯賓福建人任營山/令敎養有方士民悦服)¶
<pb:KR2k0052_WYG_007-94a>¶
　　熊　焯(陜西咸寧人順治己丑進士知渠縣招徠/撫恤興立學校歴任四載擢御史士民扳)¶
　　(留不忍/其去)¶
　　湯裔振(北直南皮人進士順治十七年知南充縣/時軍興旁午裔振理煩督餉供億不匱且)¶
　　(調度有方民不病役丁/内艱去邑人思慕不已)¶
　　李時亨(直隷棗强人進士順治十八年任鄰水縣/時瘡痍初復時亨修葺城垣招徠人民綏)¶
　　(撫有方邑/遂殷庶)¶
　　雷鳴魯(河南開封人歲貢生康熙二年任渠縣修/復縣治招集流移後卒於官輿櫬歸民皆)¶
　　(泣送路/為之塞)¶
<pb:KR2k0052_WYG_007-94b>¶
　　周世澤(順天大興人順治辛丑進士康熙七/年知鄰水縣甄拔士類時稱藻鑑)¶
　　勞溫良(廣東人康熙庚戌進士知鄰水縣湛/深經術治先敎化士民歌頌不置)¶
　　胡雲龍(遼東人康熙二十一年由廕生知鄰/水縣招撫流移勸諭墾闢政績卓然)¶
　　蔣　擢(順天大興人康熙二十二年由官監生任/鄰水令有政聲越四載以憂去民皆思之)¶
　　(循以上/  吏)¶
　敘州府¶
　　錢紹隆(浙江人康熙庚戌進士二十年宰富順時/戎馬倥偬紹隆盡心保障安戢殘黎調協)¶
　　(軍伍周貧乏掩遺/骸迄今思之不置)¶
<pb:KR2k0052_WYG_007-95a>¶
　　　顔　斆(字敷五順天宛平舉人康熙二十年守敘/郡時滇冦犯境戎馬在郊斆捍禦多方保)¶
　　　(障孤城民賴以安後卒/於官郡人思之不已)¶
　　　何源濬(江南丹徒人拔貢生康熙二十一年知馬/湖府時進剿滇寇源濬身親運糧民不擾)¶
　　　(而軍食常足百姓逃匿者給以牛種安挿之厥後/夷玀猖獗檄兵征討嘗單騎賚犒生夷懷徳且懾)¶
　　　(服焉名以上/崇祀  宦)¶
　　　薛起鳯(陜西韓城舉人順治初任筠連令惟蒼頭/一人掃室執爨事皆親理不假手吏胥士)¶
　　　(民服其清正卒於官貧無以殮民/争致賻舁櫬歸里且建祠祀焉)¶
　　　周　璧(湖廣人由選拔知慶符縣邑多游民不知/務本璧出郊勸農日加誡諭不憚勞瘁遂)¶
<pb:KR2k0052_WYG_007-95b>¶
　　　(改積/習)¶
　　　戴　佩(廣東始興人任屏山令時值荒歉民採/蕨根充食佩為購米設粥以拯民饑)¶
　　　劉天爵(奉天人康熙二十八年任屏/山縣首重文敎士習丕變)¶
　　　曹　重(北直豐潤人康熙四十五年由杭州府船/政同知陞授馬湖守愛惜士民漢夷樂業)¶
　　　徐樹閎(江南崑山人康熙五十九年知屏山縣/修義學置學田學使方覲勒石誌之)¶
　　　陳聶恒(字秋田江南武進人康熙庚辰進士任長/寧令撫字有方聽斷明敏公餘課士文敎)¶
　　　(日興捐置後江渡口義田並造清溪橋民多懷惠/雍正元年陞刑部主事廷臣薦其夙學奉)¶
(㫖特改翰林院編修/        以上循吏)¶
<pb:KR2k0052_WYG_007-96a>¶
　䕫州府¶
　　王正一(江南太平人恩貢生康熙二年知萬縣孤/介自持治行冠一時去任日民&KR0210;道留之)¶
　　楊印昌(江南上元人恩貢生康熙三年知/雲陽縣招徠撫字士民漸歸故土)¶
　　左其選(湖廣夷陵州人抜貢生康熈三年知建始/縣時城市荒蕪其選攜一僕至縣偕典史)¶
　　(尹徳親艾荆棘結茅以居招回流民數百人給牛/種勸開墾邑中始有起色歴三年致仕歸邑人懷)¶
　　(之/)¶
　　陳漢良(福建閩縣舉人康熙四年知奉/節縣几十載吳逆叛全節以歸)¶
　　鄭朝清(福建泉州舉人康熙十二年/知萬縣為政清嚴士民懷畏)¶
<pb:KR2k0052_WYG_007-96b>¶
　　栗生蘭(遼東人康熙十九年知奉節縣惠政賢聲/士民戴徳旋陞陜西臨洮府同知去任邑)¶
　　(人立祠/以祀之)¶
　　龍鱗錦(廣東番禺舉人康熙十九年/知萬縣自奉儉約禮士愛民)¶
　　鄒應泗(陜西鳯翔人進士康熙十九年/知雲陽招撫流移有良吏聲)¶
　　吳李芳(湖廣寳慶人丙辰進士康熙二十三年以/内開中書改補建始縣日與諸生講學無)¶
　　(倦色歴三年邑/人悉知禮敎)¶
　　許嗣興(鑲藍旗人康熙二十五年知䕫州府事時/寇氛初靖嗣興力事拊循尤留心學校纂)¶
　　(修郡志事多徵實又念䕫巫閒夏秋江漲水險設/救生船以拯弱丁卯歲旱郡城火三日不熄訛傳)¶
<pb:KR2k0052_WYG_007-97a>¶
　　(妖蛇為祟嗣興禱於城隍神俄/頃大雨時有官可回天之謡)¶
　　史　晟(福建人舉人康熙二十六年知建始縣創/學建署常平義倉俱次第修舉時稱良吏)¶
　　(云/)¶
　　王漢周(字晉振湖廣黄岡人康熙癸未進士任奉/節縣有亷明聲以課最歴知陜西鞏昌府)¶
　　(惟赦衣一簏/見者感嘆)¶
　　郭孝穆(陜西長安人監生康熙五十四年知開縣/加意學校設立義館延師訓士每遇賓興)¶
　　(尤力為奬勵後丁艱歸士/民深感之  以上循吏)¶
　龍安府¶
<pb:KR2k0052_WYG_007-97b>¶
　　王士穎(字學齋福建閩縣人康熙已卯舉人五十/五年知江油縣歴任七載撫字有方民立)¶
　　(千家膏雨坊以志遺/愛  以上崇祀名宦)¶
　　章士穎(福建龍巖乂順治丁酉舉人授龍安府推/官以裁缺改知禮縣民素苦亾絶賠累旗)¶
　　(軍興屯揑報開墾民多逃亾士穎招撫墾荒給以/牛種復業者甚衆乂申請蠲豁天嘉十九里正供)¶
　　(井鞏禮文三衛所糧米會吳/逆變受困四月圍釋乃鮮)¶
　　楊柱朝(湖廣臨湘人順治巴亥進士授平武令邑/遭獻賊蹂躪滿目荆榛柱朝招徠流亾相)¶
　　(率復業稱/良吏焉)¶
　　衛秦翰(陜西韓城人順治辛丑進士始授北直靈/壽令有惠政擢禮部主事由正郎出知龍)¶
<pb:KR2k0052_WYG_007-98a>¶
　　(安府下車即革里民供應陋䂓在任九年鎮撫獠/夷結以恩信所隷三土司帖然輯服境内又安以)¶
　　(年老致仕歸數百/里中多泣送者)¶
　　張冲翼(陕西富平人前明壬午舉人由敎諭陞平/武知縣擢御史康熙十二年)¶
(聖祖親試臺垣奏議冲/      翼名列第一)¶
　　翁　佶(字懋初直𨽻清苑人順治辛丑進士康熙/五年知龍安府淡泊自甘歴任數載後因)¶
　　(公赴省卒於/邸囊無餘物)¶
　　黄　極(遼東人康熙十九年任江油令委署/綦江縣俱有惠政及去任民咸惜之)¶
　　于有慶(奉天潘陽人康熙三十五年由官生任江/油縣歴任數載除羡薄棁邑有父母之頌)¶
<pb:KR2k0052_WYG_007-98b>¶
　　(循以上/  吏)¶
　雅州府¶
　　李應崇(字繩二遼東人康熙四年由廕生任名山/縣招撫流移開墾荒蕪又濬城隍修縣署)¶
　　(民樂趨事尋丅外/艱去邑人思之)¶
　　張起鼎(字五一山西人滿洲籍康熙四年由廕生/知蘆山多惠政捐修大陵石橋以便行旅)¶
　　(民至今稱/曰張公橋)¶
　　朱景辰(字建北福建將樂人拔貢生康熙七年自/湖廣當陽令調名山縣秉性方正人皆敬)¶
　　(畏私弊/悉絶)¶
<pb:KR2k0052_WYG_007-99a>¶
　　劉啓和(號石洲湖廣江陵籍江西廬陵人康熙丁/未進士知雅州雅濱於夷通商販百貨輻)¶
　　(輳民多逐末啓和勸課/耕讀由是始敦本業)¶
　　遲　熇(鑲白旗人康熙二十一年知蘆山縣縣分/三郷明制照里甲定役康熙二十三年編)¶
　　(審熇按畝均丁民/甚便焉遂為成例)¶
　　楊廷琚(浙江人進士康熙二十三年任蘆山令民/愛敬之以病致仕扳留垂泣者絡繹於道)¶
　　丁　傑(直隷宛平人康熙三十八年任雅州置鐵/索橋於洪港行者不病涉士民繪像祀之)¶
　　趙承燾(字子容號㸃菴錢塘人康熙四十二/年知名山縣人有惠風和日之稱)¶
　　尤鳴高(福建閩縣人由貢生康熙四十三年知雅/州州當西爐孔道茶鹽商賈往來絡繹鳴)¶
<pb:KR2k0052_WYG_007-99b>¶
　　(高嚴察吏胥税遵/定額商旅便之)¶
　　姚　鋭(字藻如江南桐城人歲貢生康熙四十四/年由梓潼縣陞雅州知州政敎嚴明奸猾)¶
　　(斂跡以病卒於官士/民惜之  以上循吏)¶
　直隷嘉定州(雍正十二/年陞為府)¶
　　冀　霖(字而亭山東臨清人康熙甲戌進士三十/九年知峩眉縣屏絶餽遺有清名後行取)¶
　　(累官禮部正/郎督學江西)¶
　　張　芑(字武仕江南桐城人康熙丁亥貢生任嘉/定州牧創立書院以課士子所賞拔者後)¶
　　(多成名又於邑中通津修治橋梁以利往/來人呼為張公橋云  以上崇祀名宦)¶
<pb:KR2k0052_WYG_007-100a>¶
　　朱　昇(浙江人進士知峩眉縣慈仁御下淡/泊自甘引年致仕歸囊篋無長物)¶
　　劉靖寰(奉天人康熙九年由廕生任犍為令時蜀/疆初靖差務甚繁靖寰盡革加派耗羡民)¶
　　(亨樂/利)¶
　　倪懋祚(浙江金華人進士康熙十九年宰犍為縣/性淡泊分毫不取於民囊無餘積致政歸)¶
　　(民餽以贐置之/江干不受而去)¶
　　孫調鼎(字燮臣正白旗人康熙二十一年由/監生知夾江縣政平訟息吏治稱最)¶
　　劉際亨(字賓虞正藍旗人康熙二十五年由廕生/任夾江令修城垣開新堰後陞工部主事)¶
　　(循以上/  吏)¶
<pb:KR2k0052_WYG_007-100b>¶
　直隷眉州¶
　　趙蕙芽(字幼湘直隷淶水人拔貢生康熙元年知/眉州築堤堰以資水利給牛種以勸開墾)¶
　　(更設立義學延師訓士時推/良牧第一  以上崇祀名宦)¶
　直隷邛州¶
　　李徳耀(鑲白旗人康熙四年任大邑令嘗單騎遍/歴原野開導水利於先賢古蹟必建祠豎)¶
　　(碑誌/之)¶
　　李紳文(江南潁州人康熙戊辰進士三十五年宰/蒲江縣丙子鄉試充同考官羣服其有知)¶
　　(人鑑&KR1318;任六載以廉幹行/取士民思之如父母云)¶
<pb:KR2k0052_WYG_007-101a>¶
　　黄　藜(字天閣福建平和人康熙庚午舉人四十/二年知大邑縣邑舊有堤堰三十六座導)¶
　　(水灌田常資修濬藜於春作方興即捐俸親督堰/長預期修築終藜之任秋成無歉  以上崇祀名)¶
　　(宦/)¶
　　蕭　恒(字君常號月菴陜西三原人順治辛夘解/元壬辰進士康熙四年知邛州多惠政)¶
　　溫廷橒(字若華河南人選貢生康熈四年判邛州/隨署州篆右文重士甫一載風俗文章煥)¶
　　(然改/觀)¶
　　黄復生(湖廣人貢生康熙十九年知邛州適軍興/旁午復生調劑輸將夫役往返酌量更換)¶
　　(民賴/以安)¶
<pb:KR2k0052_WYG_007-101b>¶
　　傅燮調(號繩菴直隷靈壽人康熙二十三年任/邛州時有電掃訟庭響答詩筒之語)¶
　　荆元實(江南丹陽人進士康熙二十六年/任蒲江令禁革浮徭力行實政)¶
　　梁永祚(字堯山康熙三十九年任蒲江令是時歲/屢儉民多四散永祚按籍招徠計口授食)¶
　　(且給以牛種履畝勸耕/復業者衆  以上循吏)¶
　直隷潼川州(雍正十二/年陞為府)¶
　　陳　愚(湖廣興國州人康熙己酉舉人/知遂寧縣操守廉潔視民如子)¶
　　鄧元貞(江南徽州籍湖廣漢陽縣貢生康熙二十/七年知謝洪縣下車即禁私派課農警惰)¶
　　(懲治豪强又詳設塘舖嚴查私鹽以通商/引稱廉能吏後卒於官  以上崇祀名宦)¶
<pb:KR2k0052_WYG_007-102a>¶
　　　潘之彪(江南丹陽人順治辛丑進士康熙七年知/蓬溪縣詳請行銷水陸鹽引俾無壅塞兵)¶
　　　(民俱便纂修邑志最/稱詳贍迄今傳之)¶
　　　蔣　垣(字用崇福建候官人康熙壬子舉人母歿/廬墓三年有羣鳥集鳴墓巔人以為孝感)¶
　　　(甲寅耿逆變作垣逃匿橘園洲偽曹以宿學交薦/乃以巴豆漬面松烟熏目託廢疾拒之嗣約李天)¶
　　(王然等謀内應以延被害垣得免/  師事洩天然等俱)¶
　　(王師入閩經橘園洲士民舉垣忠節大帥/  疏)　(康親王/)¶
(聞授歸化敎諭遷泉州敎授陞四川鹽亭令廉明執法邑/      人頌之旋乞休卒雍正甲辰奉)¶
(㫖入忠孝/      祠)¶
<pb:KR2k0052_WYG_007-102b>¶
　　　周甲徵(浙江山隂人康熙十九年任蓬溪令值吳/逆披猖居人星散甲徵招徠流移歸者如)¶
　　　(市遂為/完邑)¶
　　　謝旻禧(廣東舉人康熙三十四年知中江縣居官/清正邑人士深徳之刻石立祠今俱在)¶
　　　張應詔(字圖園貴州黎平人辛酉舉人初任直隷/肅寜縣令康熙四十三年任潼川知州時)¶
　　　(有姑嫂同宿而嫂為仇所殺人疑姑有私應詔置/不問濳訪兇惡寘諸法女寃得雪其決疑獄類此)¶
　　　(他如革私派設義學修葺城垣安插流移皆實心/實政内陞刑部員外郎今七屬士民猶謳思焉)¶
　　　(以上/循吏)¶
　　直隷瀘州¶
<pb:KR2k0052_WYG_007-103a>¶
　　王毓奇(正紅旗人康熙三十二年任瀘州牧革火/耗嚴保甲民安盗息尋報最去任至今人)¶
　　(稱良吏名以/上崇祀  宦)¶
　　孔斯和(山西澤州舉人任瀘州牧務以徳化人有/忿爭搆訟者曲為諭觧故人多去後思)¶
　　陳五典(江南太湖人㧞貢生知瀘/州殫心任事士民戴之)¶
　　萬其智(貴州黔西籍江西人舉人康熙十九年任/納谿知縣時軍興旁午百姓逃匿其智詳)¶
　　(請嚴禁勒索夫馬/酒食民漸歸業)¶
　　朱士華(直隷人思貢生康熙二十年知瀘州保民/如赤訟簡刑清後以辦理軍需積勞成疾)¶
　　(解組/去)¶
<pb:KR2k0052_WYG_007-103b>¶
　　楊奇烈(三韓人康熙二十四年任瀘州/牧均徭役勤敎養士民愛慕之)¶
　　胡　頊(奉天籍遼陽人康熙三十一年任瀘/州牧清查田賦酌劑維均民利賴之)¶
　　王帝臣(奉天瀋陽人康熙三十六年知納谿縣卓/有正聲署瀘州事纂修州志時文獻無考)¶
　　(帝臣以因名核實為/己任書成足備採擇)¶
　　張士浩(陜西涇陽人貢生康熙四十六年自山西/潞城令遷瀘州牧均平徭役民有爭訟面)¶
　　(為剖決人稱神明建惠政/坊以誌不㤀  以上循吏)¶
　直隷資州¶
　　習全史(陜西同官人進士順治十八年任内江令/時兵燹之餘補築城垣修葺祠廟莅任七)¶
<pb:KR2k0052_WYG_007-104a>¶
　　(年撫綏盡職士民/懐之  以上循吏)¶
　直隷綿州¶
　　常大忠(字二河山西交城人順治壬辰進士知/梓潼縣招撫流移墾闢荒蕪以循良著)¶
　　卜景超(號介菴直隷固安人康熙己未進士二十/三年任安邑招民開墾撫字有方後陞吏)¶
　　(部主/事)¶
　　任紹爌(字思菴河津人康熙甲辰進士三十一年/任綿竹令以廉潔自矢公庭寂静嘗單騎)¶
　　(出部勸課農桑在任一年卒貧無以殮/布政使髙起龍賻送歸里  以上循吏)¶
　直隷茂州¶
<pb:KR2k0052_WYG_007-104b>¶
　　陳名蟠(字念齋福建福寜州人康熙丙午舉人任/四川汶川令邑當蹂躪之後名蟠多方撫)¶
　　(輯民免流亾有中山邪圃地隷汶川而徭冒威州/年乆逋賦乃按籍得三百户力請徭隨田派籍乃)¶
　　(定以内艱歸歴陞刑部郎中出守眞定署井陘道/正已率屬風裁卓然以勞卒於官士民思之立祠)¶
　　(以/祀)¶
　　張廷柱(陜西韓城人監生初任廣西融縣令擢知/北直保安州抑強鋤盗亷公有威尋以艱)¶
　　(歸後補茂州漢夷率服/尤多善政  以上循吏)¶
　直隷達州¶
　　王　舟(江南合肥人順治辛丑進士康熙七年知/太平縣散給牛種勸墾荒田士民徳之)¶
<pb:KR2k0052_WYG_007-105a>¶
　　陶虞颺(江南全椒人進士康熙二十一年任達州/力事撫綏流移趨附旋以丁艱去士民懷)¶
　　(之/)¶
　　程　溥(江南江都舉人康熙二十一年補太平令/署達州事時歲饑流亡載道溥悉心安輯)¶
　　(民賴/以生)¶
　　董守義(鑲白旗人監生康熙二十三年任達州牧/有兇人手刃叔母假以盜殺赴訴守義片)¶
　　(言摘發即伏辜舉州咸稱為神/以才調直審官數年多所平反)¶
　　馬雲從(遼東人康熙三十四年知達州己卯秋澇/民食維艱雲從多方告糴境内賴以全活)¶
　　(民立生祠祀之/  以上循吏)¶
<pb:KR2k0052_WYG_007-105b>¶
　補遺¶
　　俞宣琅(字雍來浙江海寧人順治己亥進士任大/竹令時邑殘人稀宣琅招墾撫循民賴其)¶
　　(蘇卒於官橐如懸罄邑/民醵金賻之櫬始得歸)¶
　　魏學渠(字青城浙江嘉善人順治戊子舉人任成/都府推官時蜀民疲於差徭學渠撫綏得)¶
　　(宜又定嘉眉邛雅賦額公私稱/便陞刑部主事歴任江西守道)¶
　　吳　宏(字芬月浙江淳安人康熙癸卯舉人任鹽/亭令邑田地汙萊學宫榛蕪宏養敎兼舉)¶
　　(時有寃獄久不決黙禱於神遂得屍/所立白之陞汝州知州  以上循吏)¶
　四川通志巻七下¶
