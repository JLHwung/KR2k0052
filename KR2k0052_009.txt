# -*- mode: mandoku-view; -*-
#+TITLE: 四川通志
#+DATE: 2015-08-24 22:42:50.194769
#+PROPERTY: ID KR2k0052
#+PROPERTY: BASEEDITION WYG    
#+PROPERTY: JUAN 卷九上
<pb:KR2k0052_WYG_009-1a>¶
欽定四庫全書¶
　四川通志巻九上¶
　人物¶
　直𨽻嘉定州(雍正十二/年陞為府)¶
　漢杜　撫(犍為人受業於薛漢定韓詩章句後居鄉/里教授逺近宗之時馮良為尉恥迎督郵)¶
　　(因毁車裂冠遁至/犍為從撫受業)¶
　　周　循(犍為人教授生徒時新都楊統從循習業/統子厚亦受業於循父子俱得循傳顯名)¶
　　(於/世)¶
<pb:KR2k0052_WYG_009-1b>¶
　　費　貽(字奉君犍為人公孫述據蜀貽漆身為&KR0746;/佯狂以避之與任永馬信同辭徵聘蜀平)¶
　　(擢合浦/太守)¶
　　任　永(字君業犍為人好學博古公孫述累徵待/以高位託青盲不至及聞述敗則曰世適)¶
　　(平目即清光武聞/而徵之㑹病卒)¶
　　馬　信(犍為人不仕公孫述與任永並託青盲及/述敗乃盥洗更視光武召之亦㑹疾卒)¶
　　楊　渙(字孟義犍為人見耆舊傳子文方冀州刺/史孫準字伯伾官太守太尉李固舉之)¶
　　楊　宗(字徳仲夾江人/為益州太守)¶
　蜀漢伍梁(字徳山犍為人以節操稱為丞相亮功曹/遷五官中郎將諫議大夫與秦宓杜微齊)¶
<pb:KR2k0052_WYG_009-2a>¶
　　(名/)¶
　　程　瓊(犍為人官尚書與巴郡文立交後晉武帝/聞其名以問立對曰臣知其人但年垂八)¶
　　(十秉性謙退無復當時之望不以上/聞耳瓊聞之曰廣休可謂不黨矣)¶
　　費　詩(字公舉犍為人劉璋時為綿竹令先主平/蜀以詩為督軍從事出為牂牁郡太守先)¶
　　(主為漢中王遣詩拜闗公為前將軍公聞黄忠領/後將軍怒曰丈夫終不與老軍同列不拜詩謂公)¶
　　(曰立王業者所用非一昔蕭曹與高祖少小親舊/而陳韓亡命後至論其班列韓最居上未聞蕭曹)¶
　　(以此為怒今漢中王以一時之功隆崇於漢升然意/之輕重寧當與君侯齊乎且王與君侯譬猶一體)¶
　　(同休等戚禍福共之愚謂君侯不宜計官號之高/下為意也僕一介之使銜命以來君侯不受拜如)¶
<pb:KR2k0052_WYG_009-2b>¶
　　(是便還但惜此舉動恐有後悔耳公大感悟遂即/拜受後羣議推漢中王上尊號詩上疏曰陛下憤)¶
　　(曹氏簒竊糾合士衆以討賊今大敵未克而先自/立恐人心疑惑昔高祖與楚約先入闗者王及子)¶
　　(嬰就降尚懐推讓今不法高祖臣愚不為陛下取/也由是左遷永昌從事後主時累官諫議大夫)¶
　　楊　洪(犍為人為益州從事昭烈攻漢中不克急/議發益州兵孔明以問洪洪曰漢中益州)¶
　　(咽喉存亡之機㑹若無漢中則無蜀矣此家門之/禍也發兵何疑亮從之後為蜀郡太守事母至孝)¶
　　(清忠端亮/治國如家)¶
　　張　翼(犍為人建興十一年南夷劉胄反翼為庲/降都督性剛猛不得蠻夷心將舉兵討冑)¶
　　(胄未破翼被徵當還而以馬忠代翼或勸翼宜便/馳騎即罪翼曰不然吾以蠻夷蠢動不稱職故還)¶
<pb:KR2k0052_WYG_009-3a>¶
　　(耳然代人未到吾方臨戰塲當運糧積穀為滅賊/之資豈可以黜退之故而廢公家之事乎於是統)¶
　　(攝不懈代到乃發忠因其資以殄胄丞相/亮聞而嘉之後追論其功賜翼爵闗内侯)¶
　晉費　立(字建熙州人學養冲邃察孝亷王國中尉/王年少好遊觀立常正色匡諌及上疏風)¶
　　(喻辭義尤剴切合規箴之體出為成都令縣名難/治立蒞之垂績以性公亮入為州大中正累厯州)¶
　　(郡封闗内侯永嘉六/年與子并歿於邊寇)¶
　　楊　彭(字敬宗弟逵字訓宗犍為人各以徳行稱/同察孝亷彭比蘇令甘露降其縣逵滇池)¶
　　(令殊俗/懐其徳)¶
　　張　徵(字建興犍為人翼子篤/志好學官至廣漢太守)¶
<pb:KR2k0052_WYG_009-3b>¶
　　費　緝(字文平犍為人清檢有治幹舉秀/才累官至涪陵太守後遷譙内史)¶
　　張　統(犍為人仕苻秦為羑水令長安失守吕光/自龜茲還凉州刺史梁熙謀閉境拒之未)¶
　　(決統曰今闗中大亂京師存亡不可知吕光之來/其志難測將軍世受大恩忠誠夙著立勲王室宜)¶
　　(在今日熙竟不能用統/言後光果殺熙據凉州)¶
　唐仲子陵(峩眉人讀書峩山好古學舉賢良方正擢/太常博士厯員外郎及卒惟圖書斗酒而)¶
　　(已/)¶
　　吳　審(字叔禮犍為人舉孝亷有文行/大中六年客京兆卒時人哀之)¶
　宋何友諒(州人知忠州作白居易年譜/與陳傳良所作各有發明)¶
<pb:KR2k0052_WYG_009-4a>¶
　　田　錫(字表聖洪雅人太平興國中進士累官諫/議大夫奏議剴切詳明太宗稱為汲黯及)¶
　　(卒遺表奏仁宗謂宜慈儉守位清浄化人居安思/危在治思亂仁宗惻然謂宰相李沆曰田錫直臣)¶
　　(也贈工部侍郎録其二子並為大理評事錫耿介/寡合慕魏徵李絳之為人嘗曰吾立朝以來章奏)¶
　　(五十有二皆諌臣任職之常言茍獲從/之幸也豈可藏之以賣直乎遂皆焚之)¶
　　孫拱辰(字徳甫洪雅人踐行不越矩度/善屬文詩尤清麗遺稿十五巻)¶
　　王　澤(字忠民洪雅人為雙流尉邑方改創澤賛/佐有條理衆感之為立生祠陞永康主簿)¶
　　(百姓挽留咸稱/為古遺愛云)¶
　　王夢易(字潛夫榮縣人累世同居家號義門父伯/琦因州有鹽井籍民煎輸惟有禄家得免)¶
<pb:KR2k0052_WYG_009-4b>¶
　　(琦請於州均之為官戸所誣齎恨以歿夢易登皇/祐中進士調綿州法曹掾官至太常博士欲成父)¶
　　(志言於三司得上聞還籍者二百家蠲歲額三/十萬致仕歸里築石於雙溪之上名曰歸來亭)¶
　　李　觀(字用賓夾江人崇寧中進士初為虢戸掾/民犯法當杖守欲重其罪觀執不可知岐)¶
　　(山縣俗健訟持吏短長前令多不終觀撫綏善良/豪猾無所貸俗遂變權成都運判時公私告匱鎮)¶
　　(以清静歲饑東北流民入蜀觀令散居寺觀賑/以官廩活人甚多累官恭知政事卒諡曰允敏)¶
　　聶　英(顯謨閣學士直聲/懿行朝野重之)¶
　　晁　武(字于飛夾江人敷文閣直學/士精於詞翰著有北山集)¶
　　楊　岳(夾江人任榮州刺史/以學行為一代鴻儒)¶
<pb:KR2k0052_WYG_009-5a>¶
　　文敦詩(夾江人年二十一薦於鄉士友交賀敦詩/曰士當以踐履為要今徒事空言規進取)¶
　　(非古之道也益刻苦讀書思所以行其言摘録入/則孝出則弟貧而樂富而好禮數語掲之座右)¶
　　勾龍廷實(夾江人政和中進士召試學士院除校/書郎後知眉州作通濟堰以漑民田眉)¶
　　(人刻石/記其事)¶
　　勾龍傳(字明甫夾江人撰春秋三傳分國紀事本/末劉後溪序之稱其嗜古尊經確乎自信)¶
　　(云/)¶
　　何熙志(夾江人紹興間進士有文名/晁公武薦為臺屬除授御史)¶
　　藺敏修(夾江人幼頴敏博通羣書紹興中/進士官至朝奉郎著論語解詩解)¶
<pb:KR2k0052_WYG_009-5b>¶
　　劉　甲(字師文其先東光人元祐宰相摯之後流/寓龍游遂家焉淳熙初進士吳曦叛甲以)¶
　　(大義拒之召赴行在遷寶謨閣直學士晝有所/為夜必書之名自監有奏議十巻卒諡清惠)¶
　　余　嶸(字景瞻夾江人官戸部郎嘉定辛未使金/賀生辰㑹有北師至涿而返所著有使燕)¶
　　(録/)¶
　　于震孫(字長卿犍為人以詞賦試第一調隆州録/事㕘軍知廣都人遵其敎令一境大治累)¶
　　(官朝奉/大夫)¶
　　薛　緩(夾江人舉進士累遷祕書郎廷對極言韓/侂胄之奸坐免官與魏了翁講明易理著)¶
　　(易解/十巻)¶
<pb:KR2k0052_WYG_009-6a>¶
　　馮拜佐(夾江人任敘州太守/與魏了翁講晰周禮)¶
　　尹均祥(夾江人舉賢良方正/授崇寧簿撫字有聲)¶
　明梅應魁(威逺人洪武中為寧波府推官不事苛刻/辨鄞縣民邵觀之誣人服其神明永樂三)¶
　　(年應求賢薦陞刑部/郎中厯廣東布政使)¶
　　孫　瑜(犍為人洪武間舉能吏累官至戸部侍郎/卒贈尚書子冕守城有功授為戸科給事)¶
　　(中/)¶
　　任　敏(字勉學州人年十九領鄉薦永樂間進士/歴官山東亷使有骨鯁聲孫有齡為翰林)¶
　　(庶吉士/官憲副)¶
<pb:KR2k0052_WYG_009-6b>¶
　　劉　昶(犍為人仁恕好施代人完娶者四營葬者/七永樂辛卯領鄉薦宣徳丁未考選稱旨)¶
　　(擢御史未幾卒所施/未竟其學紳士惜之)¶
　　邢　綸(字理之犍為人邃於春秋登賢書任池川/同知恒捐俸以贍故舊尚書席珍洗馬張)¶
　　(朝給事安磐少卿趙時進士譚誾楊/士麟皆從學世比之龍門王通云)¶
　　劉　肅(字敬之州人成化丙戌進士授行人奉冊/封秦府却其私餽拜監察御史按江西湖)¶
　　(廣風裁懋著歴/河南布政使)¶
　　陳惟直(州人少以奇童名弱冠領蜀解成進士授/安福令擢銓部主政厯驗封郎有鯁直聲)¶
　　(假歸言官交薦起補山西憲副厯湖廣左布政使/卒生平名節自持在晉特黜佞臣宋之問祠祀人)¶
<pb:KR2k0052_WYG_009-7a>¶
　　(服其/有識)¶
　　張　春(峩眉人由舉人官至陜西僉事致仕歸囊/無私物監司欲與以地春謝不受曰無以)¶
　　(是為子/孫憂)¶
　　錢　貴(峩眉人以明經任雲南富民縣令簡重亷/平邑人李義為盜所誣貴亷其寃釋之義)¶
　　(以三百金謝貴叱之去在邑/常治圃自給及&KR0816;士民哀之)¶
　　張　鵬(洪雅人𢎞治中進士授徽州府推官讞獄/明允嘗忤逆瑾瑾敗乃拜河南道御史以)¶
　　(直聞巡視兩淮忤中貴移病家居後陞巡按山/西又以論大臣謫知漳州著北還集并西巡稿)¶
　　陳　喆(洪雅人由歳貢任學正事親孝以/經義淑人鄉閭宗族貧者周恤之)¶
<pb:KR2k0052_WYG_009-7b>¶
　　徐文華(字用光州人有節操工詩文登𢎞治中進/士任大理評事改御史陞大理寺左少卿)¶
　　(以言事編戌遼陽㑹赦還至静海卒與給事中安/磐侍御程啟充給事中彭汝實為友一時蜀中論)¶
　　(人物四子稱首隆/慶初贈僉都御史)¶
　　童　瑞(州人進士歴戶科都給事敢言時弊論王/衡李鸞獄疏中貴矯取太倉銀雨悉治如)¶
　　(法官至工部尚書屢疏/乞歸林下世宗嘉慰焉)¶
　　彭汝實(字子充州人由進士授南京吏科給事中/極言近習變亂與國是偏執往復萬言又)¶
　　(作貂璫録以寓化導不果上罷歸/居家孝謹結廬山居成就後學)¶
　　程啟充(字以道州人𢎞治中進士為御史抗䟽清/監局諌獵發馬昻祕謀皆其大者嘉靖初)¶
<pb:KR2k0052_WYG_009-8a>¶
　　(以議大禮謫戍十餘年放還置義田以贍宗族捐/家貲以新學宫又置學田若干畝隆慶間贈光禄)¶
　　(寺少/卿)¶
　　高任説(字汝霖州人少篤學性端重嘗銘其座曰/程明道坐如泥塑包文肅笑比河清後舉)¶
　　(進士厯知鎮江府政先惠/愛陞浙江提學未任卒)¶
　　趙　時(犍為人正徳間舉人厯知三郡連/克巨寇有異績擢太僕寺少卿)¶
　　楊仲瓊(州人進士授蒲城令定歲輸化刁頑陞戸/部郎首疏清理邊儲議賑荒歉任大理守)¶
　　(鑿渠灌田釐弊甦困民請留者九年/後終潼闗憲副為洪雅紳耆之表)¶
　　孫　甫(犍為人邃於易登進士知南城縣值宸濠/叛力保城池境賴以安去南城日民泣送)¶
<pb:KR2k0052_WYG_009-8b>¶
　　(之/)¶
　　王　詠(州人嘉靖中進士選庶吉士授御史厯官/江西㕘議文學政事為一時最子毓宗萬)¶
　　(厯時亦成進士官檢討陞中允請告歸/里卒兩世詞林鄉黨稱其有世徳焉)¶
　　高　光(峩眉人嘉靖中進士官至雲南僉事嘗捐/俸賑饑後歸閉門却掃不談世事時人高)¶
　　(之/)¶
　　安　磐(字公石州人户部主事祐之子登進士選/庶吉士改兵科給事中與程侍御彭給事)¶
　　(相友善時號三高陞都給事議大禮伏闕被笞家/居守禮著家禮儀節萬厯改元贈太常寺少卿)¶
　　茍延庚(峩眉人萬厯癸丑進士任湖廣兵備僉事/勵志亷潔公餘力學不倦罷官歸里之日)¶
<pb:KR2k0052_WYG_009-9a>¶
　　(囊無餘貲/泊如也)¶
　　汪紹伊(洪雅人萬厯戊戌進士授行人時蜀糧協/濟貴州至江津交兌轉江督運者留難米)¶
　　(多爛濕民甚苦之紹伊適奉使還蜀經其地曰民/瘼如此非有司者之過耶於是督運者愧謝立為)¶
　　(貯倉民賴以蘇厯官承天/知府丁艱歸不復出仕)¶
　　趙　楷(字憲吾犍為人由進士任御史巡山西鹺/政奏免運課以母老陳情終養起雲南憲)¶
　　(副潛心理學/多所著述)¶
　　聶汝器(字公偉犍為人年二十父俊卒於國子監/旦暮悲號往負骸骨歸補邑諸生撰孝友)¶
　　(賦新都楊慎奇其人為作孝子行舉孝亷任唐縣/令省河夫費歳減錢千緡又修南陽隄唐民肖像)¶
<pb:KR2k0052_WYG_009-9b>¶
　　(祀/焉)¶
　　劉　江(字源岷洪雅人舉孝亷授江西東鄉令厯/陞桂林府知府有賢良聲擢廣西按察使)¶
　　(端身率屬丰采凜然致仕二/十餘年舉動不茍士類重之)¶
　　趙正學(字子崇犍為人幼從父任耀州師事三原/馬理遂傳其學性樸實口無過言尤篤孝)¶
　　(友舉進士厯官河南按察使平師紹尚/之亂止修河之役中州士民肖像祀之)¶
　直𨽻眉州¶
　漢張　皓(字叔明州人漢留侯六世孫五遷至尚書/僕射後出為彭城相徵拜廷尉辨正疑獄)¶
　　(順帝即位拜司空多薦達天下士時趙騰因災變/當伏重法皓諫曰騰本欲盡忠正諌如遂誅戮塞)¶
<pb:KR2k0052_WYG_009-10a>¶
　　(諫諍之源非所以昭徳示/後世也帝悟減騰死罪)¶
　　張　綱(字伯紀皓之子少明經學仕御史與杜喬/等持節分按天下綱獨埋輪都亭曰豺狼)¶
　　(當道安問狐狸遂劾梁兾等奸惡廣陵賊張嬰寇/亂冀乃諷尚書以綱為廣陵守綱單車造嬰壘諭)¶
　　(以成敗之幾嬰深感/悟乃降南州晏然)¶
　蜀漢楊戲(彭山人為漢督軍從事職典刑獄論法決/疑號為平當累拜䕶軍監軍出領梓潼守)¶
　　(入為射聲校尉所在清静不/煩延熙間著蜀漢輔臣贊)¶
　晉李　興(彭山人宻之子一名安太傅掾永興中鎮/南將軍劉𢎞至隆中觀諸葛亮故宅立碣)¶
　　(表閭命/興為文)¶
<pb:KR2k0052_WYG_009-10b>¶
　　楊　邠(字岐之州人少好學砥勵名行刺史王濬/舉秀才累遷汶山太守永嘉初進衡陽内)¶
　　(史遇流民叛亂遂破郡城獲邠欲以為主邠不許/賊晝夜執守邠候其少怠夜急走比覺已去逺收)¶
　　(餘衆欲投湘州刺史茍眺其圖進取㑹眺降賊/邠孤軍賊攻圍之誓死不移遂卒年六十九)¶
　唐蘇　祐(州人刺史味道之後父釿唐末隱居行義/甚高祐自少極力問學穎悟過人嘗至成)¶
　　(都遇道士異之屏人謂曰吾能變化百物將以授/子祐固辭道士笑曰是果有以過於人矣子杲杲)¶
　　(子序序子/洵皆有成)¶
　宋段思恭(州人乾徳間全師雄之黨攻眉思恭募先/登者許以厚賞賊遂敗思恭矯詔出上供)¶
　　(錢帛給之其後度支劾思恭太/祖嘉其果斷不罪命知州事)¶
<pb:KR2k0052_WYG_009-11a>¶
　　孫降衷(州人少博學慷慨多大志嘗至洛陽見宋/太祖知非常人傾心事之及太祖平蜀召)¶
　　(見授眉/州别駕)¶
　　宋垂範(州人景徳間進士知潭州有惠政後掛冠/歸趙抃贈詩云休官鎮浮俗眉壽冠同年)¶
　　(恬養八十歲/苦吟三百篇)¶
　　孫　抃(字夢得州人其六世祖長孺喜藏書號書/樓抃好學能繼長孺志登進士皇祐中為)¶
　　(御史中丞内侍王守中建節抃奏罷之張貴妃卒/追冊為后抃上疏力争累遷翰林學士承㫖官至)¶
　　(叅知政事/卒諡文懿)¶
　　石待問(州人少以詩賦名累官至太常丞時丁謂/畏其直錢易竒其文楊億李諤服其議論)¶
<pb:KR2k0052_WYG_009-11b>¶
　　(即此可/概其人)¶
　　石揚休(州人少孤力學舉進士累官刑部員外郎/知制誥仁宗朝上疏力請廣言路尊儒術)¶
　　(防壅蔽禁奢侈其/言皆有益於國云)¶
　　陳希亮(青神人幼孤好學其兄使治息錢希亮悉/召逋家焚其劵天聖中舉進士厯知數州)¶
　　(累官太常少卿以才幹剛直名四子忱度支郎中/恪滑州推官恂大理寺丞慥有隱名號方山子孫)¶
　　(去非官至/㕘知政事)¶
　　蘇　洵(字老泉州人祐曾孫序季子兄渙舉進士/官至都官郎中洵年二十七始發憤為學)¶
　　(遂通百家六經之說二子軾轍同舉進士父子文/章遂擅天下宰相韓琦薦於朝除校書郎尋以為)¶
<pb:KR2k0052_WYG_009-12a>¶
　　(文安簿修纂禮書卒贈光禄寺丞有文集二十巻/諡法三巻傳於世初王安石名籍盛洵以其不近)¶
　　(人情作辨奸論及安石/用事人服其先見云)¶
　　蘇　軾(字子瞻父洵嘗遊學四方母程氏親授以/書嘉祐二年試禮部歐陽修得軾刑賞忠)¶
　　(厚論驚喜疑門人曾鞏所為乃寘第二復以春秋/對議居第一修曰吾當避此人出一頭地治平二)¶
　　(年入判登聞鼓院英宗自藩邸聞其名欲召入翰/林知制誥宰相韓琦曰軾才逺大器也他日自當)¶
　　(為天下用今驟進適以累之遂直史館熙寧中王/安石創行新法軾上書論其不便安石怒使御史)¶
　　(謝景溫論奏其過窮治無所得軾遂請外通判杭/州復徙知密徐二州再知湖州多以詩寄慨御史)¶
　　(李定舒亶媒蘖以為訕謗欲寘之死神宗憐之以/黄州團練副使安置量移汝州元祐元年遷中書)¶
<pb:KR2k0052_WYG_009-12b>¶
　　(舍人尋除翰林學士哲宗嘗召對便殿宣仁后曰/先帝每誦卿文章必歎曰奇才奇才但未及進用)¶
　　(卿耳軾不覺哭失聲后與哲宗亦泣已而命坐賜/茶撤御前金蓮燭送歸院厯官禮部尚書兼端明)¶
　　(殿學士後坐元祐黨籍累貶儋耳更三大赦遂提/舉玉局觀歸卒於常州高宗即位贈資政殿學士)¶
　　(諡文忠有東坡集/數百巻行於世)¶
　　蘇　轍(字子由年十九與兄軾同登進士熙寧二/年上書言事召對延和殿時青苗法既行)¶
　　(轍以書扺安石遂出為河南推官未幾改著作佐/郎復僉書南京判官元豐二年坐兄軾以詩得罪)¶
　　(謫監筠州酒稅五年不得調移知績溪哲宗元祐/元年召為右司諫宣仁后臨朝司馬光吕公著欲)¶
　　(革弊政而舊相蔡確等窺伺得失轍皆論去之又/疏吕惠卿之奸以散官安置建州二年遷起居郎)¶
<pb:KR2k0052_WYG_009-13a>¶
　　(中書舍人時宰執欲稍引用元豐舊黨以平夙怨/謂之調停宣仁后疑不决轍面斥其非復疏論之)¶
　　(由是調停之說遂寢六年拜尚書右丞進門下侍/郎是年夏人犯邊轍引漢武事上奏哲宗不悅落)¶
　　(職知汝州累謫雷州安置遇赦北歸以大中大夫/致仕築室於許號頴濱遺老卒年七十四淳熙中)¶
　　(諡文定所著有春秋傳古史/老子解欒城集並行於世)¶
　　蘇　過(軾之子軾謫嶺海獨過隨侍嘗為文曰志/隱軾覽之曰吾可安於夷矣厯官郾城令)¶
　　(通判中山府皆有績所著有孔門弟子/别傳斜川集子七人籥節□篳籧箾)¶
　　劉　渤(州人初令溫江修建學校元符中詔求直/言凡九上書辯宣仁太后之誣及司馬光)¶
　　(之枉乞用范純仁蘇轍斥退章惇蔡卞吕惠/卿蔡京改提舉河北路常平尋坐元祐黨籍)¶
<pb:KR2k0052_WYG_009-13b>¶
　　任　孜(州人以問學氣節推重鄉里名與蘇洵相/上下官至光禄寺丞有能聲其弟伋亦知)¶
　　(名通判黄州後知瀘州皆/有偉績時稱為大任小任)¶
　　史　炤(州人博古能文蘇氏兄弟以/師事之著通鑑釋文三十巻)¶
　　桂　堂(州人熙寧中守威州時霸康保霸二州交/惡堂自攜牛酒㑹二酋長諭以禍福乃降)¶
　　朱台符(州人父賦官至殿中丞台符敏於詞藻舉/進士累官工部員外郎屢疏極言朝延得)¶
　　(失有集三十巻弟昌符亦舉進士官至屯田員外/郎子公佐亦登進士第次子壽隆試將作主簿)¶
　　楊孟容(州人累官至淮安軍治平間與濮議不合/熙寧間議新法又不合元祐中乞致仕哲)¶
　　(宗書清節/二字賜之)¶
<pb:KR2k0052_WYG_009-14a>¶
　　巢　谷(字元修州人與蘇氏兄弟交最深二蘇謫/嶺海谷徒步訪之至新州病死轍聞哭失)¶
　　(聲曰谷於朋友之/義誠可謂無愧矣)¶
　　楊　迹(青神人少好學有文名嘗謁黄庭堅論/學術邪正自是學有指歸學者宗之)¶
　　杜莘老(青神人甫十三世孫累官殿中侍御史後/以直顯謨閣知遂寧府嘗嘆曰臺諫當論)¶
　　(天下第一事若有所畏姑言其次是欺其心不敬/其君者也及任言責極言無隱取衆所指目者悉)¶
　　(擊去之聲振一時都人稱/骨鯁者必曰杜殿院云)¶
　　王　當(字子思州人元祐中蘇軾以賢良方正薦/廷對慷慨不避權貴調龍游尉蔡京知成)¶
　　(都舉為學官不赴後京入相遂不復仕富於經/學尢邃易與春秋著春秋列國名臣傳五十巻)¶
<pb:KR2k0052_WYG_009-14b>¶
　　吕　陶(字元鈞彭山人舉進士言新法忤王安石/意通判蜀州尋知彭州哲宗即位除殿中)¶
　　(侍御史上疏論蔡確韓縝章惇負/國相繼罷去官至集賢殿學士)¶
　　文　初(彭山人父永客汴初尚在襁褓年二十至/汴訪父踰年始得之暨登第封永為承事)¶
　　(郎安輿奉迎/時人稱之)¶
　　程之邵(州人任新繁主簿厯知鄭州累官顯謨閣/待制攝元帥事屯兵行邊敵人聞風遁去)¶
　　任伯雨(字徳翁州人孜之子邃於經術登進士知/雍邱縣擢右正言首擊章惇章八上貶惇)¶
　　(處州繼論蔡卞六事居官半載所上一百八疏大/臣畏其多言俾權給事曾布惡之出知虢州黨事)¶
　　(起削籍編管通州徙儋州以星赦量移道/州以八寶赦提㸃明道宫卒年七十冇三)¶
<pb:KR2k0052_WYG_009-15a>¶
　　王　宿(州人與同郡李由頤程之才楊明家愿楊/珣楊千鈞賈勉中史彭年孫㑹嘉度史欽)¶
　　(家徳基家翰劉剛楊實張儒史勵節史移中家寧/史書言張繻史勤李故成彪費易等二十五人俱)¶
　　(元符時以上/書入黨籍)¶
　　家　愿(州人紹聖初舉進士為樂至令元符初應/詔上書凡萬言入黨籍坐禁錮大觀初起)¶
　　(知雙流高宗時擢知閬州初蘇/轍讀愿䇿謂當以直道聞果然)¶
　　任　諒(州人徙汝陽幼孤力學舉進士累官龍圖/閣直學士知京兆府能前知郭藥師必反)¶
　　(嘗為懷州新學碑徽/宗見之嘆曰文士也)¶
　　任盡言(州人紹興中朝臣推湯鵬舉侍御史鵬舉/思退子盡言以啟賀曰以三尺之童連冠)¶
<pb:KR2k0052_WYG_009-15b>¶
　　(雨科之士老牛䑛犢溺愛/誰先野鳥為鸞欺君孰甚)¶
　　王　箴(州人蘇軾妻兄九歲通經弱冠時軾見其/文甚愛賞箴與成都侯元叔每論古文退)¶
　　(即書數百言如史漢論賛元叔嘆其有良史才元/祐間屢徵不仕子光先亦登進士第以詩文名)¶
　　師維藩(州人為全州文學精於春秋徽宗時興太/學國子司業高閱言建學之始宜崇老成)¶
　　(以誘掖後進乃以維/藩薦詔除國子學録)¶
　　楊　洵(丹稜人元豐五年進士知廣都縣/與家愿上書語切直入黨籍禁錮)¶
　　李　燾(字仁甫丹稜人紹興間進士厯官祕閣修/撰同脩國史以雷震建言上嘉其讜直拜)¶
　　(禮部侍郎除敷文閣學士致仕卒贈太師諡文簡/張南軒嘗稱之曰李仁甫如霜松雪柏所著資政)¶
<pb:KR2k0052_WYG_009-16a>¶
　　(通鑑長編/一百八巻)¶
　　李　垕(燾次子官祕書省著作郎直/言極諫嘗多奏議朝論重之)¶
　　李　壁(燾第五子性聰慧為文精博登進士第累/官端明殿學士知遂寧府平張福亂卒贈)¶
　　(資政殿學士著/書凡數百巻)¶
　　李　&KR0811;(燾第七子登進士第入為館職有文名奏/對忠讜厯官禮部尚書淳祐元年奏請周)¶
　　(程張朱從祀黜王安石上從/之以資政殿學士卒諡文肅)¶
　　王　賞(州人舉進士累官禮部侍郎兼直學士忤/秦檜意出知利州賞為文師蘇軾有玉臺)¶
　　(集子稱學問該洽初除直秘閣知龍州有美政/累官吏部郎中嘗著東都事畧一百二十巻)¶
<pb:KR2k0052_WYG_009-16b>¶
　　孫道夫(丹稜人隨計貢辟雍坐收蘇氏文除籍後/以張浚薦召對言修徳以回天意定都以)¶
　　(繫人心等事上諭宰相渡江以來文氣未有如道/夫者除祕書正字累官知蜀州遇事明斷人目為)¶
　　(水晶燈籠累官權禮部侍郎/性剛直為秦檜沈該所忌云)¶
　　史守道(字孟博州人通春秋登進士第官迪功郎/致仕歸里所著博齋集春秋通㑹等書行)¶
　　(世/)¶
　　楊　椿(州人舉省試第一以不附秦檜被斥紹興/末始起兵部尚書兼翰林學士除㕘知政)¶
　　(事卒諡/文安)¶
　　程　掌(字叔運州人豪俊明辨紹興三年廷試第/一歴洋州觀察推官徒步謁真徳秀於浦)¶
<pb:KR2k0052_WYG_009-17a>¶
　　(城議論時事皆中機務所著雲/歸鼓吹自由編等書行於世)¶
　　宇文介(州人登進士第歴官給事中與李燾同朝/遇事敢言孝宗嘗召對謂有古直臣之風)¶
　　史　通(丹稜人少與兄恂以文學知名厯官石磐/令有古循吏風著易經乾坤别解詩書義)¶
　　(論孟義子義又世務機/要十巻芻蕘䇿十巻)¶
　　楊大全(青神人乾道中進士調溫江尉召監登聞/鼓院時光宗久不詣重華宫大全為萬言)¶
　　(書以諫人稱忠直寧宗時累官司農寺丞㑹御史/虚位有薦大全者囑一往見大全笑謝之明日遂)¶
　　(乞外知/金州)¶
　　劉　焞(州人賛讀恭王邸權尚書禮部侍郎光宗/以太子尹臨安焞為判官兼少尹佐政諸)¶
<pb:KR2k0052_WYG_009-17b>¶
　　(貴不便出為湖北轉運判/官知静江府平李接亂)¶
　　家大酋(州人愿曾孫舉進士初授昭化主簿吳曦/判大酉不受其招淳祐中侍講經筵累官)¶
　　(工部侍郎與宰相史嵩之論不合罷去大酉/為人方直雖遭遇數奇所守不變卒諡文節)¶
　　唐　瞻(丹稜人唐庚之兄一名白虎/字望之治春秋皆有家法)¶
　　唐　庚(字子西丹稜人善屬文舉進士遷承議郎/卒庚為文精宻作察言諸篇遂為士林所)¶
　　(賞/)¶
　　楊　明(丹稜人累官朝請郎/知合州以清節著)¶
　　樊漢炳(青神人厯官尚/書才望著聞)¶
<pb:KR2k0052_WYG_009-18a>¶
　　唐文若(丹稜人庚子少英邁不/羣為文豪儁登進士第)¶
　　楊　煒(青神人為文通/敏官修職郎)¶
　　楊汝明(青神人舉進士為成都觀察推官吳曦叛/汝明不受其招曦平宣諭使吳獵以聞遂)¶
　　(召入累遷/工部尚書)¶
　　楊　棟(青神人汝明從子紹定間進士為宗政少/卿廷對以正心修身之說進且云臣所學)¶
　　(三十年止此一說至為易簡累官禮部尚書叅知/政事以資政殿學士卒贈少保所著有崇道集平)¶
　　(舟文/集)¶
　　楊文仲(棟從子幼孤母胡氏守節自誓敎養諸子/文仲邃於春秋寶祐初登進士累官太常)¶
<pb:KR2k0052_WYG_009-18b>¶
　　(丞兼崇政殿說書以積誠感帝意官至工部侍/郎兼國子祭酒後知泉州卒有見山集行於世)¶
　　楊泰之(青神人字叔正少刻志力學慶元初應試/調瀘州尉厯知果州皆有異政寶慶間召)¶
　　(對謂今以直言求人而以直言罪之使天下士以/言為戒恐士氣益消沮矣理宗奇其對遷大理寺)¶
　　(少卿出知重慶/府主鴻禧觀卒)¶
　明左　經(州人洪武初任興山教諭博通經史人稱/左五經蜀士有聲者多出其門所著有武)¶
　　(昌集行/於世)¶
　　譙　明(州人任御史巡按廣東鋤治豪猾亷介剛/直改按雲南雪寃婦按撫苗夷邊宇寧戢)¶
　　余　祥(青神人任戸部郎中厯官亷介篤於故舊/奔父喪負一篋過眉人飲以酒即於篋傍)¶
<pb:KR2k0052_WYG_009-19a>¶
　　(&KR0377;地者三主人訝之曰此吾友骸骨也吾負歸欲/葬其鄉耳其好義如此後以子子俊貴贈都御史)¶
　　余子俊(祥子登景泰辛未進士成化間為戸部郎/有幹濟才遷西安知府城中井惡飲者多)¶
　　(病乃為渠引滻水入城中人呼為余公井又開洪/口灌溉民享其利厯官都御史巡撫陜西於榆林)¶
　　(鎮修牆千餘里屯守有方以功晉兵部尚書總督/三邊尋致仕復起為尚書加太子少保鎮大同名)¶
　　(譽益彰以疾卒諡肅敏姪寰登進士官至戸部主/事子真錦衣衛同知以忤逆瑾改南京孫承恩襲)¶
　　(父職改四川都司充永寧㕘將承勛登進士/官至翰林修撰承業登進士官至雲南僉事)¶
　　楊　榮(青神人為政興利除害復逋逃者七百餘/戸時有虎夜入城傷人榮禱於城隍祠虎)¶
　　(死廟前厯/官叅政)¶
<pb:KR2k0052_WYG_009-19b>¶
　　余　寰(青神人子俊姪𢎞治間進士授戸部主事/有能名識大體語及邊務輒能道其山川)¶
　　(險阻慨然有用世之志後以督/餉功遷員外郎進階奉訓大夫)¶
　　王一麟(青神人𢎞治中進士授歙縣令補戸部主/事從總制叢蘭分理邊務轉餉有功陞員)¶
　　(外郎致仕家居/後進視為楷範)¶
　　張愈嚴(州人由刑部郎出守南康當兵變之後/勞心撫恤卒於官士民號泣祠祀名宦)¶
　　張景賢(愈嚴之孫備兵洞庭解散羣盜又禦倭於/狼山大㨗世宗賜金帛擢至右僉都御史)¶
　　(以不合時相閑住詩/文書法俱臻絶妙)¶
　直隷卭州¶
<pb:KR2k0052_WYG_009-20a>¶
　漢林　閭(字公孺州人揚/雄嘗師事之)¶
　　陳　立(州人成帝時守牂牁討平寇亂又徙巴郡/再守天水治績為天下最天子賜以金帛)¶
　　(後為左/䕶軍)¶
　晉常　勗(字修業大邑人察孝亷除郫令為政簡而/不煩鄧艾入蜀破諸葛瞻於綿竹威振西)¶
　　(土諸縣望風降下朂獨率吏民固城拒守後主/檄令降詣艾刺史袁宏嘉勗志節辟為主簿)¶
　　常　忌(字茂通勗從弟喪親哀戚以孝聞察孝亷/為郎使吳稱職晉武帝踐阼拜騎都尉除)¶
　　(河内令州號為難治忌挫折豪勢風/教大行入為州倅方議為郡守㑹卒)¶
　唐梁　震(州人登進士遊中原道出荆南為高季興/所留甚重之震恥為所汚只稱唐進士終)¶
<pb:KR2k0052_WYG_009-20b>¶
　　(身/)¶
　宋計用章(字虞卿州人天禧中章年十八登進士通/判延安時范雍為帥章勸其修城練兵以)¶
　　(備不測雍不聽及元昊圍城召問䇿用章以一/死報國對會大雪圍解厯官至都官員外郎)¶
　　計有功(用章之孫其父良輔慶厯三年進士有功/夙好學有至行所著有唐詩紀事行於世)¶
　　費孝先(大邑人至和初嘗遊青城董正圖學舍壞/其竹牀欲償其值正圖曰成敗有數何償)¶
　　(焉孝先視其側書曰某月日為費孝先壞遂大驚/歎因師事正圖授以易學孝先遂以術名聞天下)¶
　　李　絢(字公素州人舉進士累官起居舍人龍圖/閣直學士仁宗春秋高未有繼嗣因侍祀)¶
　　(高禖還奏賦其指言遠嬖寵近/賢良則子孫蕃衍仁宗嘉納之)¶
<pb:KR2k0052_WYG_009-21a>¶
　　趙　卨(州人舉進士為汾州司法㕘軍郭逵宣撫/陜西辟掌文書多所建明夏人入寇俘馘)¶
　　(有功累官龍圖學士帥延/安元祐中進端明殿學士)¶
　　陳　賓(州人熈寧中上書論蔡/京之奸號白衣御史)¶
　　常安民(州人年十四入太學有賢名熙寧中進士/累遷御史論章惇蔡京之奸峻直不回京)¶
　　(用事詆為黨籍流落/終身後贈諫議大夫)¶
　　吳　時(州人進士知鄭縣徽宗時為司業出提舉/河東常平童貫經畧北方時因進對言必)¶
　　(速亂王黼怒斥之尋為徽猷閣侍制敏/於為文未嘗屬藁人目之曰立地書厨)¶
　　常　同(州人安民子政和中進士除太常博士紹/興初知柳州首論朋黨之禍除殿中侍御)¶
<pb:KR2k0052_WYG_009-21b>¶
　　(史又言和議先振國威則和戰常在我若一意議/和則和戰常在彼人服其言後以顯謨閣學士知)¶
　　(湖州卒葬嘉/興子孫家焉)¶
　　李　僑(州人紹興中進士時光宗不豫久未朝重/華宫僑初釋謁即慨然上疏曰禄不逮養)¶
　　(乞將所得官資回贈二親/冀以感動上意朝論偉之)¶
　　魏了翁(字華父蒲江人本高姓出繼魏氏慶元中/進士厯官僉書樞宻院事忤史彌逺謫官)¶
　　(卒諡文靖贈秦國公了翁潛心闗閩之學築室鶴/山授徒講學學者稱鶴山先生弟文翁為眉山尉)¶
　　(俱祀/鄉賢)¶
　　魏文翁(登進士任眉山尉後知敘州嘗/讀書思貽父母令名自號果齋)¶
<pb:KR2k0052_WYG_009-22a>¶
　　張行成(字文饒州人自號觀物先生魏了翁稱其/得易數之詳大畧因象以推數因數以推)¶
　　(理得朱子/本義之旨)¶
　　高定子(字瞻叔兄稼以忠烈著定子博通六經累/官端明殿學士僉書樞宻院事兼㕘知政)¶
　　(事嘗以事忤史嵩之謫官卒贈少保其所歴之/州縣以敎化為先所著有存齋文集比門類稿)¶
　　高斯得(稼之子少從李坤臣學坤臣失明斯得嘗/扶侍之紹定中成進士授利州路推官歴)¶
　　(史館檢閱稼死事於沔斯得/奉遺骸歸葬累官㕘知政事)¶
　明張思誠(大邑人洪武中進士任山/東按察司副使聲績赫然)¶
　　張如巒(州人由舉人厯官知府居官清潔後以戅/直不狥時好致仕歸里始終一操鄉評推)¶
<pb:KR2k0052_WYG_009-22b>¶
　　(重/之)¶
　　梁　謙(州人永樂中進士累官浙江提學士林向/服有公明神速之語致政歸田廉静自守)¶
　　(鄉里/推焉)¶
　　孫之益(字六吉州人萬厯丁未進士厯任太僕寺/卿天啟時同鄒元標等劾奏魏忠賢欺君)¶
　　(擅權觸忤璫貴解職家居崇禎元/年忠賢伏誅起復仕至浙江巡撫)¶
　　王廷簡(州人登進士初知江陵即抗權相被黜未/幾復起用厯陞廣西副使所在有惠政退)¶
　　(歸家居三十餘載晉階二品屢薦不出所著有/警愚筆紀今賢懿行録鄉閭則之入祀鄉賢)¶
　　劉應辰(州人孝子文恂之子兄弟九人皆篤友/干誼應辰尤多隱徳教子綱紀俱成名)¶
<pb:KR2k0052_WYG_009-23a>¶
　　劉　綱(應辰子登進士才學敏裕館選未幾即疏/諫弭災極論元輔朝論憚而服之尋左遷)¶
　　(外職卒於家有館閣草並/弟紀所作合為二劉文集)¶
　　劉　紀(應辰次子幼清而慧弱冠領解著有劉子/宥生等編西南之士多負笈錯趾其門任)¶
　　(漢陽令年餘有異政思母老不能迎養和歸去來/辭韻一篇拂袖而返囊槖蕭然隱居葫灣山中未)¶
　　(幾/卒)¶
　直隷潼川州(雍正十二/年陞為府)¶
　漢文　泰(州人守益州不從/莽述光武嘉之)¶
　　鄭　紀(字長伯射洪人仕至永昌/太守以亷潔稱圖形東觀)¶
<pb:KR2k0052_WYG_009-23b>¶
　　譚　顯(字子誦射洪人師事司徒魯恭以孝舉厯/豫州刺史收捕盜賊千餘憫其困苦陷罪)¶
　　(釋之乃自劾詔置勿/理仕至長樂衛尉)¶
　　王　渙(字稚子射洪人舉茂才初為河内溫令縣/多奸猾渙以方畧擒誅之由是道不拾遺)¶
　　(夜不閉戸民歌之曰王稚子世未有平徭役百姓/喜遷兗州刺史部中肅清拜侍御史又為洛陽令)¶
　　(公平亷正發奸摘伏京師稱以為神病卒百姓痛/哭為立祠祀之永初二年詔曰故洛陽令王渙秉)¶
　　(清修之節蹈羔羊之/義拜其子石為郎)¶
　　馮　灝(字叔宰射洪人累官至越巂太守所在著/有政聲避梁兾隱居作易章句及刺奢說)¶
　　(恬然/終老)¶
<pb:KR2k0052_WYG_009-24a>¶
　　王　堂(字伯敬射洪人初為邑郡太守舉孝子嚴/永隱士黄錯張滿徙左扶風政教嚴明轉)¶
　　(汝南太守舉陳蕃為功曹應/嗣為司隸校尉時號知人)¶
　蜀漢王商(字文表堂之孫博學多聞仕/至蜀郡太守有懿徳高名)¶
　　李　朝(字偉南射洪人益州别駕從事與弟邈俱/以文稱號二龍常面諍昭烈時稱骨鯁)¶
　　杜　微(字國輔州人任安弟子先主定蜀稱疾不/出建興二年孔明簡舊徳以為主簿輿而)¶
　　(致之固辭孔明曰君但當以徳輔時不責以/軍事何為求去乃拜諫議大夫從其志焉)¶
　　李　譔(字欽仲射洪人從梓潼尹黙講學五經諸/子無不該博後主以為太子庶子嘗著古)¶
　　(文易書毛詩三/禮左傳指歸)¶
<pb:KR2k0052_WYG_009-24b>¶
　晉李　毅(字允剛射洪人朝之子少敏達年二十餘/詣郡太學受業太守王濬臨講問祭酒姬)¶
　　(豔曰學中有可成進幾百人豔對曰可有百人怒/曰童冠八百而成者百人教亦奚為毅對曰如豔)¶
　　(之言明府之教盛於孔門不為少也濬竒之引為/主簿後從濬伐吳與何攀並為㕘軍吳平封闗内)¶
　　(侯厯寧州刺史加龍驤/將軍封成都侯諡曰威)¶
　　李　苾(字叔馨毅從弟也自少砥礪名/行仕犍為太守以清儉履道稱)¶
　　王　化(字伯逺王商之孫父彭為巴郡太守化兄/弟四人少有令望蜀漢時化除閬中令為)¶
　　(政清静察孝亷入晉復察孝亷為樂涫令縣近邊/塞值夷人反化率吏民積穀堅守夷斷道重圍伺)¶
　　(敵怠惰出軍擊之民得野掠適大軍驟至夷/乃退化以功封為闗内侯年七十有二卒)¶
<pb:KR2k0052_WYG_009-25a>¶
　　王　振(字仲遠化仲弟亦有徳/任廣都令巴東太守)¶
　　王　岱(字季遠化叔弟勤恪/居官厯廣陽作唐令)¶
　　王　崇(字幼遠化季弟學業淵博雅性洪粹舉秀/才尚書郎陳壽同入京洛為二州標雋仕)¶
　　(至蜀郡太守/所著有蜀書)¶
　　王長文(字徳叡射洪人天姿聰警高暢敏識治五/經博綜羣籍州三辟書佐不就武帝時刺)¶
　　(史胡羆辟從事祭酒長文佯發狂疾步擔走出門/羆累請還遂歸家養母講學著書以母欲禄養咸)¶
　　(寧中領蜀郡太守後因喪去官民思其政復起應/梁王彤辟從誅賈氏有功封闗内侯卒年六十四)¶
　　龔　穎(遂寧人益州刺史毛璩辟為從事璩為譙/縱所殺佐吏並逃穎獨奔赴殯送以禮後)¶
<pb:KR2k0052_WYG_009-25b>¶
　　(縱僭位禮徵不起脅以兵/刃執志彌堅竟不屈節)¶
　唐符偉明趙元淑(俱蓬溪人楊炯長江賦及孔子廟/堂碑稱偉明元淑為鄉望所重以)¶
　　(詩禮化/俗云)¶
　　陳子昻(字伯玉射洪人父元敬歲饑出粟萬石賑/鄉里子昻年十八尚未知書輕財好施一)¶
　　(日入鄉校感悔力學舉進士武后時拜麟臺正字/請興明堂建太學語多切直拜右拾遺時吐蕃入)¶
　　(寇為邊患最甚后方謀開蜀山因桂州道剪生羌/以襲吐蕃子昻上書諌止之武攸宜以其儒者謝)¶
　　(不納居數日復進計攸宜怒徙署軍曹聖厯初以/父老表解官歸養父喪廬冢次縣令段簡貪暴聞)¶
　　(其富欲害之家人納二十萬緡簡薄其賂捕繫獄/中子昻初見捕自筮卦不吉果死於獄年四十三)¶
<pb:KR2k0052_WYG_009-26a>¶
　　(人愛惜之唐興文章承徐庾餘風子昻始變雅正/初為感遇詩三十八章王適曰是必為海内文宗)¶
　　(乃請/交焉)¶
　　陳　光(字孔明子昻長子登進士官至朝議大夫/詩入正聲集宋譜云是子嫓美前後難兄)¶
　　(難弟並秀光宗學/有淵源政多劻贊)¶
　　陳易輔(光長子明經進士仕至監察御史與/弟簡輔齊名決獄發奸宦業顯著)¶
　　張九宗(遂寧人以儒業起家仕至御/史遂寧文學自九宗倡焉)¶
　　王　慧(州人博學能文仕至左/補闕後遷通州司馬)¶
　　李　湛(射洪人義府子真西山嘗曰義府奸邪人/也其子湛以忠義聞若湛者洵可謂葢父)¶
<pb:KR2k0052_WYG_009-26b>¶
　　(之愆/矣)¶
　　李　浦(射洪人著有補履書十餘巻世號補履先/生時宰相張延賞表拜右拾遺正色抗辭)¶
　(朝堂/敬憚)¶
　　嚴昌文(鹽亭人厯官至御史以言事不合黜為合/江令卒於官葬合江號為端正公墓云)¶
　　嚴　震(鹽亭人與兄恍登進士詞氣豪贍累遷山/南東道節度使進同中書門下平章事建)¶
　　(中間韋正狀其治行為山南第一/徳宗幸鳯天進封太保卒諡忠穆)¶
　　嚴　礪(震之從祖弟貞元十五年以興州刺史兼/御史大夫出為山南西道節度使寛明儉)¶
　　(惠嘗疏嘉陵江通澧水以漑民田州民徳之元和/元年以檢校尚書左僕射改東川節度使平劉闢)¶
<pb:KR2k0052_WYG_009-27a>¶
　　(拔劒門守險/功居第一)¶
　宋趙延義(中江人兼通三經以術數擢判司天監與/藝祖論五代漢祚短促由&KR0228;刻非天數時)¶
　　(議誅蘇逢吉劉銖族/聞延義語遂貸之)¶
　　蘇易簡(字太簡中江人太平興國五年狀元以文/章知名徐鉉稱其孝誠可以表人子篤學)¶
　　(可以牖後進好尚可以激偷薄言行可以型有位/累官翰林學士承㫖眷遇夐絶御書玉堂之署賜)¶
　　(之累官㕘知政事出知鄧/州移陳州卒贈禮部尚書)¶
　　汝　顔(州人舉進士調鳯州幕職年未老請/致仕仁宗嘉其高尚特授太子舍人)¶
　　馮　宋(州人太學生與陳同/伏闕上書遂被黜落)¶
<pb:KR2k0052_WYG_009-27b>¶
　　謝　金(字子真州人太平興國五年進士少居五/龍山以詩自娛其詩平澹有韋柳遺風)¶
　　楊　鄂(州人有文名寇萊公比之相/如王褒之儔仕至兖州判官)¶
　　牟　袞(字君華中江人端拱元年進士少負奇志/嘗受學於普州多岳以文章著名累官翰)¶
　　(林學士天禧間致仕著/書自娛有詩文行於世)¶
　　于　至(蓬溪人七歲能屬文十七歲遊京師端拱/五年及第上書十餘萬言時文章襲五代)¶
　　(遺風至自出機軸嘗作蓬/萊宫賦寇萊公準甚重之)¶
　　馮光戩(安岳人時李順已平諸將縱殺降附解體/光戩白大將楊瓊止之自是降者以千數)¶
　　景　泰(州人字周卿天禧三年進士受坊州軍士/推官通判慶州上言元昊必反又上邊臣)¶
<pb:KR2k0052_WYG_009-28a>¶
　　(要略二十巻平戎䇿十五篇徙知寧原二州以奇/兵敗元昊於彭楊取鎮陽賊不敢犯後陟泰鳯路)¶
　　(總/管)¶
　　張　述(字紹明州人景祐元年進士為大理寺丞/仁宗未有嗣述上言繼嗣為國之本宜擢)¶
　　(宗親之賢者異其禮秩試以職務俾内外知聖心/有所屬前後凡七上語最激切仁宗不以為罪厯)¶
　　(知數州皆有政績累/遷尚書職方員外郎)¶
　　姚　渙(州人景祐中進士初監益州交子務發奸/隱萬緡主吏法當死渙曰殺人干澤非吾)¶
　　(志也義不蔽奸而已願不受賞於是全活者衆知/陜州宜都以盜獄上渙疑之移核他有司無何果)¶
　　(獲真盜徙知涪州民/夷信服終光禄卿)¶
<pb:KR2k0052_WYG_009-28b>¶
　　文　同(字與可鹽亭人皇祐元年以博學宏詞登/進士官至湖州太守興利除害不避權勢)¶
　　(同善詩文篆隷行草飛白又善畵竹文彥伯奇之/曰襟懷灑落如晴雲秋月塵埃不到與蘇軾交最)¶
　　(善軾嘗為同作篔簹谷記畵竹記/詩篇倡和尤多同著有丹淵集)¶
　　傅　耆(字伯成州人少勵志學古年十四舉於鄉/時周濓溪判合州因陸小溪知耆以書通)¶
　　(訊耆往合州從之講明理學登皇祐六年進/士厯知漢州至今遂寧稱耆為理學名儒)¶
　　蘇舜欽(字子美中江人易簡孫少有大志好古文/辭與歐陽修友善修服膺其文章行誼以)¶
　　(為一時寡二杜衍愛其才以女妻之舜欽弱冠范/仲淹薦於朝召試集賢校理極言時政得失忌者)¶
　　(中之坐黜廢寓吳中築滄浪亭詩歌豪放卒年四/十二修為作墓誌祭文惋惜之情一篇中三致意)¶
<pb:KR2k0052_WYG_009-29a>¶
　　(焉/)¶
　　蘇舜元(字才翁中江人任氣節善詩歌工草書厯/仕至三司度支判官所著有才翁集行世)¶
　　蒲　規(字正臣安岳人有文名為洪雅令/始以嚴治終以仁濟洪人徳之)¶
　　杜　田(安岳人以文章孝行舉厯江寧府教授終/大邑縣丞所至有聲著杜詩補遺正謬行)¶
　　(於/世)¶
　　馮如晦(安岳人進士性明察遇事果斷范純仁帥/環慶時有訟純仁不法詔置獄寧州命如)¶
　　(晦往訊力辨其誣富/弼韓縝有詩述其事)¶
　　楊天惠(州人熙寧二年舉進士知雙流縣多著/政績文詞有西漢之風蘇軾稱許之)¶
<pb:KR2k0052_WYG_009-29b>¶
　　馮　山(字允南安岳人熙寧末為祕書丞通判梓/州鄧洵武薦為臺官山以不諳新法辭不)¶
　　(就退居二十年范祖禹薦於朝官至禮部/郎中所著春秋通解十巻允南集十巻)¶
　　王　維(射洪人元豐元年進士仕/至榮州太守清節著聞)¶
　　馮　澥(字長源山之子元豐中進士靖康初召為/左諌議大夫遷尚書左丞紹興間以資政)¶
　　(殿學士致仕卒郡人張庭堅以言事/斥象州死妻子流離澥力賑其家)¶
　　趙　開(字應祥安岳人元符二年進士為成都路/轉運判官建炎初提舉陜西茶馬𣙜酒法)¶
　　(時張浚治兵秦川犒賞所/費取辦於開而資常有餘)¶
　　馮　檝(字濟川蓬溪人自號不動居士政和八年/進士為正字紹興中知涪州奏免瀘敘長)¶
<pb:KR2k0052_WYG_009-30a>¶
　　(寧招兵之擾仕至敷文/閣直學士左中奉大夫)¶
　　馮康國(初名轓字元邇遂寧人建炎三年進士高/宗次杭州轓為節制㕘議苗劉之變張浚)¶
　　(遣轓諭以禍福二凶稍戢孟后垂簾補兵部員外/郎更名康國厯官顯謨閣知䕫州紹興十一年卒)¶
　　劉鳯儀(字韶美遂寧人紹興二年進士累遷禮部/郎孝宗受禪欲上光堯冊寶鳯儀言乞候)¶
　　(欽宗終制尋遷兵部侍郎兼侍講御史張持國/言其書癖曠廢職事斥歸後起知均漢梁三州)¶
　　李　蔓(字修儒遂寧人隆興中進士初知瀘州建/招撫䇿所至興利除害仕至利州提㸃刑)¶
　　(獄/)¶
　　楊　甲(遂寧人乾道二年對䇿言恢復之志不堅/者二事上覽對不悅置第五賜文林郎清)¶
<pb:KR2k0052_WYG_009-30b>¶
　¶
　　楊　輔(甲之弟進士及第累官龍圖閣學士兼江/淮制置使厯兵部尚書愛君愛國知無不)¶
　　(言言無不切兄弟五人自為師/友以孝聞諡莊惠有文集十巻)¶
　　杜　孟(樂至人讀書太學因童貫蔡京用事幡然/而歸嘗訓子孫曰忠孝吾家之寶經史吾)¶
　　(家之田號為/寶田杜氏)¶
　　姚希得(州人嘉定元年進士授小溪簿調磐石令/更調嘉州司理㕘軍厯知慶元府發廩賑)¶
　　(饑奏蠲逋負百萬石民賴以甦召為國子丞累官/兵部尚書疏言用人才修政事治甲兵惜財用四)¶
　　(事拜端明殿學士乞解機務以資政殿大學士潼/川郡公致仕卒贈少保寧宗嘗言希得才望堪為)¶
<pb:KR2k0052_WYG_009-31a>¶
　　(閫帥所著有續言/行録並奏藁等集)¶
　　吳　泳(中江人嘉定中進士厯著作郎屢抗疏直/言遷寶章閣直學士嘗上言養心以清明)¶
　　(約已以恭儉進徳以剛毅帝深/嘉納厯知溫泉州有鶴林集)¶
　　吳昌裔(字季永中江人泳弟好程朱書研繹不倦/舉進士厯監察御史遇事敢言慮蜀阽危)¶
　　(條定規模審功賞訪軍實儲帥才四事以進徙為/大理少卿以寶章閣待制致仕卒諡忠肅有儲鑑)¶
　　(奏議四書/講義行世)¶
　　袁　廓(州人由國學生仕至三司戸部侍/郎厯守四郡清聲直氣為世所重)¶
　元趙成慶(州人累官御史中丞卓有/風裁激濁楊清官吏畏服)¶
<pb:KR2k0052_WYG_009-31b>¶
　　張谷寶(州人厯官御史遷平陽路/總管徳洽於民政聲清肅)¶
　　崔洪範(中江人同知涿州累遷西臺/御史剛直嚴明名播朝野)¶
　　許維禎(遂寧人為淮安判官屬縣鹽城有二虎為/患維禎黙禱神祠一虎去一虎死祠前境)¶
　　(内旱蝗禱而得雨蝗亦息歲無雪民多/疾禱之雪深三尺朝廷聞其事褒奬之)¶
　　謝　端(遂寧人累官翰林直學士朝廷制䇿多/出其手時稱有史才著正統論傳於世)¶
　　文禮愷(遂寧人登延祐進士文章雅/重於時人羡為朝陽鳴鳯)¶
　明陳　漢(鹽亭人元末徐壽輝據蘄黄漢為萬戶率/所部攻之洪武初歸附嘉其知幾拜大將)¶
　　(軍都督府斷事後乞休太祖賜以歌有罕/希老人七十餘虎頭猿臂蒼髯鬚之句)¶
<pb:KR2k0052_WYG_009-32a>¶
　　王文貴(中江人洪武間進士自縣令厯大/理少卿居官清慎時論推重之)¶
　　陸必壽(中江人洪武間貢生拜御史/巡按江西及河南皆有聲望)¶
　　甘　應(樂至人洪武間監生擢廣東鹽課提舉政/績著開累官布政使司致仕歸家崇祀鄉)¶
　　(賢/)¶
　　席　復(遂寧人嘗從吳澄&KR0467;心經史洪武十三年/劉基宋濓薦應賢良方正授潼川學訓與)¶
　　(諸生講濓洛心性之學以/年老致仕歸號横岡先生)¶
　　黄　勅(中江人少穎異以竒童稱舉明/經為學博著述甚富年八十卒)¶
　　王　璲(遂寧人永樂間編修才思敏㨗與解/縉等而華藻過之後居吳為寓公卒)¶
<pb:KR2k0052_WYG_009-32b>¶
　　徐　英(中江人景泰間進士任給事中立/朝方正抗直不撓官至都御史)¶
　　楊　冕(安岳人天順元年進士授階州知州庚寅/西番據石城叛都御史項忠薦冕以僉事)¶
　　(整飭平涼固原蘭靖兵備俘𫉬甚衆後沙/克嘉斯賚寇邊募兵捍禦有功擢副使)¶
　　王　璿(安岳人天順間進士知臨淮潔己愛民政/聲大著擢監察御史以抗論黜知宜都又)¶
　　(厯宣城江陵咸有嘉績擢/倅楚雄歴尋甸知府卒)¶
　　堯　卿(字廷輔安岳人甘貧務學登順天己丑進/士知昭化縣有異政擢太僕丞知銅仁府)¶
　　(威著苗疆/黎民安堵)¶
　　李　常(字恆吉安岳諸生累困&KR0068;闈晚由貢分教/莊浪衛學訓課不倦始終以清苦自持士)¶
<pb:KR2k0052_WYG_009-33a>¶
　　(人化之致仕居家鄉人觀其動/止以為步趨其見信於人若此)¶
　　吳　憲(字廷章安岳人弱冠領鄉薦屢上春官不/第授鄠縣教諭文學教化鳴於闗中秦隴)¶
　　(聞風來學者約數百人尋轉國子助教成化/初特陞翰林院檢討與修國史以疾致仕)¶
　　于　瀛(字登賢安岳人登京闈賢書父孟暉卒京/邸扶櫬還葬徒跣萬里後判澂江府民有)¶
　　(寃獄力辨其誣再判/金華府尋卒於任)¶
　　章憲極(字錫疇安岳人貢生以/鄉舉任彭山令有治聲)¶
　　李　萼(字完之安岳人成化間由舉人任陜西慶/陽府通判尋陞同知以余司馬子俊薦授)¶
　　(山西僉事儲備賑荒有惠政厯陞福建按察使/平反寃情僚吏服其明決卒於官崇祀名宦)¶
<pb:KR2k0052_WYG_009-33b>¶
　　王縉紳(安岳人進士厯官監察御史按浙江先後/章奏皆見推行擢湖廣僉事懇乞致仕歸)¶
　　(不入城市與楊冕等講學於真南書/院士無遠近負笈從遊稱真南先生)¶
　　席　書(遂寧人𢎞治間進士初知郯城興水利墾/荒田厯戸工二部主事作漕河志時雲南)¶
　　(晝晦詔考察雲貴諸官吏公疏言致災之由在朝/廷不必苛責臣下擢河南僉事請截漕米賑饑累)¶
　　(遷福建布政使宸濠之變發帑金募兵討之陞湖/廣巡撫擒豪民除貪吏進南京兵部侍郎江淮大)¶
　　(饑條上賑濟䇿全活者數十萬又議大禮稱㫖/被召累陞禮部尚書武英殿大學士卒諡文襄)¶
　　席　春(書弟正徳丁丑進士選翰林庶吉士授河/南道監察御史差雲貴清戎大著風裁嘉)¶
　　(靖初條上中外利弊上嘉納改翰林檢討進侍講/學士充經筵講官多諷論規救上寵遇甚渥進學)¶
<pb:KR2k0052_WYG_009-34a>¶
　　(士掌院事厯吏部侍/郎著有席太史文集)¶
　　席　彖(書弟厯任給事中以諌謫夷陵州城舊無/井彖鑿之民以為便卒於官萬厯改元贈)¶
　　(光禄/少卿)¶
　　張　翀(州人正徳辛未進士改翰林庶吉士厯都/給事中嘉靖初疏請取回各省鎮守太監)¶
　　(言甚切直復請罷額外貢獻以舒民困議大禮上/怒詰責&KR4332;執議益堅乃同修撰楊慎遮百官於金)¶
　　(水橋曰萬代瞻仰在此一舉有不同心者共擊之/伏哭文華門聲聞大内上震怒逮繫錦衣獄杖八)¶
　　(十謫戍瞿塘處困十年始終一節卒於戍所隆/慶改元贈太常寺少卿著文集二十巻行於世)¶
　　楊　儀(射洪人正徳丁丑進士授刑部主事以議/禮逮繫錦衣獄杖於闕廷後厯兵部郎中)¶
<pb:KR2k0052_WYG_009-34b>¶
　　(晉貴州㕘議兵備畢節土酋叛/督兵征𠞰俘斬甚衆邊境以安)¶
　　譚　誾(蓬溪人正徳間進士厯陜西副使備兵固/原始議修築邊牆永為保障邊有鐵鑄泉)¶
　　(番人數飲馬於此誾/分兵守之不敢近境)¶
　　余本實(遂寧人正徳間為御史巡按雲南/有聲後轉河南副使忤逆瑾罷歸)¶
　　王　瑄(遂寧人正徳時任都給事中以建/言罷歸遂閉門絶請謁人多賢之)¶
　　楊　名(遂寧人正徳中官翰林編修上疏忤權貴/免官家居敦行著書時論推重隆慶改元)¶
　　(贈光禄/少卿)¶
　　余方山(遂寧人舉孝亷與王陽明遊得𫝊良知/之學所著有五經四書實解崇祀鄉賢)¶
<pb:KR2k0052_WYG_009-35a>¶
　　張　庠(蓬溪人正徳間進士厯官貴州兵備副使/都勻黠猓連年負固庠整兵直𢷬其巢執)¶
　　(渠魁釋脇從猓人/畏服稱小諸葛)¶
　　黄　珂(遂寧人由縣令厯尚書有介直譽宸濠奏/求䕶衞珂堅執不署時人以為難卒諡簡)¶
　　(肅/)¶
　　黎希哲(樂至人正徳間厯訓西平安寧二學陞教/諭有文行卒日門人哀之今里中稱醇謹)¶
　　(者必曰/黎氏云)¶
　　王　完(州人正徳辛未進士授廣信府推官遷貴/州道監察御史巡按應天上疏請立朱子)¶
　　(後於徽州復置五經博士一人宣城例貢雪梨完/疏其物微而應貢甚艱言甚剴切特俞報罷永著)¶
<pb:KR2k0052_WYG_009-35b>¶
　　(為令厯官十年乞/歸享年八十卒)¶
　　歐　珠(州人正徳六年進士授行人簡任雲南道/監察御史以謇直著聲巡按兩浙時杭州)¶
　　(織造太監張志聰十年不完工珠下左布政馬卿/議裁色料志聰因誣搆卿下詔獄珠疏救且劾志)¶
　　(聰有㫖責珠謫判/商州轉知滑縣卒)¶
　　白　賁(州人嘉靖間進士授行人選廣西道監察/御史入臺中凡七疏發嚴嵩之奸辯夏言)¶
　　(之枉時世宗以中宫不遜下勅輔臣議行貶斥賁/伏闕力諍辭極悽惋出按雲南屢檄安南入貢修)¶
　　(藩臣禮至今南/中稱名御史)¶
　　周　賛(州人由鄉薦任湖廣夷陵知州多惠政厯/陞知鶴慶府鶴慶舊無科第賛改遷學宫)¶
<pb:KR2k0052_WYG_009-36a>¶
　　(激勵後進科第至/今不絶入名宦祠)¶
　　張錫命(字月沙州人翀之裔孫進士厯/官御史巡按兩淮卓有聲稱)¶
　　謝東山(射洪人嘉靖中進士授兵部主事厯郎中/累官至右僉都御史巡撫山東&KR0402;厯中外)¶
　　(者二十年著述有近譬軒集四十/巻詩抄四十巻詩話四巻行於世)¶
　　王維賢(中江人嘉靖十一年進士授河内縣令政/務節愛調江都去任日士民遮道痛哭維)¶
　　(賢口占云哭聲載道擁如林我亦欷歔淚滿襟莫/道人心不可感感人未或是真心遷刑部主事厯)¶
　　(陜西㕘議分守慶陽飭武備邊境晏/然會丁艱歸遂不復出年九十卒)¶
　　譚　宣(蓬溪人知河源縣時巨寇陳孜剽掠邊鄙/民被屠戮宣以誠諭之賊乃解㪚鄰境亦)¶
<pb:KR2k0052_WYG_009-36b>¶
　　(賴以/安)¶
　　陳　講(遂寧人嘉靖中歴直隷山西提學所至造/育人材卓有成就歸休著茶馬志如鳥集)¶
　　(等書海/内重之)¶
　　黎堯勲(樂至人嘉靖十四年進士授泰州知州泰/州田賦不均堯勲特上疏請均丈定額部)¶
　　(覆允行且令天下有田賦不均者俱宜清丈/定數著為令厯仕至陜西㕘政陞太僕卿)¶
　　楊維璧(樂至人由選貢官夷陵州知州時有天下/第一清官之譽致仕歸置義田以助族人)¶
　　(享年八十/卒祀鄉賢)¶
　　楊　澄(射洪人舉進士官監察御史巡按兩淮於/泰州築隄百二十里置舖周道商船稱便)¶
<pb:KR2k0052_WYG_009-37a>¶
　　(遂名楊公隄後遷大理少卿厯遷都御史巡/撫山西所在皆有政績子最以忠節著聞)¶
　　湯紹恩(安岳人嘉靖丙戌進士厯紹興知府瀕海/潮至多渰沒田舍紹恩議築隄建閘以時)¶
　　(蓄洩闢田至數千畝越人歌之曰泰山巔高於天/長江水清到底功名如山水萬古留青史立祠崇)¶
　　(祀後厯陞山東/布政使卒於官)¶
　　黄　華(遂寧人從遊湛甘泉之門舉嘉靖十一年/進士厯戸部郎知松江府奏上正風俗等)¶
　　(十二事切中時弊又督餉有功陞江西副使厯布/政使晉光禄卿一日内官奉㫖取光禄寺銀十萬)¶
　　(兩華抗㫖僅以半進時論偉焉告歸昌明道學激/引後進尋卒帝悼惜賜祭一壇特予葬賻著有麟)¶
　　(經解義並詩/文集十二巻)¶
<pb:KR2k0052_WYG_009-37b>¶
　　譚　纉(蓬溪人由進士以行人選授江西道監察/御史議禮杖於闕廷又㕘論貴戚强奪民)¶
　　(田幾中竒禍繼又劾掌院汪列先以揭帖呈堂列/讀之面發赤云吾亦至此乎纉對曰御史無狀據)¶
　　(所聞不敢隱也聞者吐舌十/年陞信陽兵備副使致仕卒)¶
　　張　肅(州人由鄉薦授承天府通判時留都兵變/劫户部侍郎憲府檢轉餉者難其人肅毅)¶
　　(然任之又委督修隄功不三月告成隄計百八十/丈楚人徳之為立祠焉陞普安州知州遂投檄歸)¶
　　(著鹿峰諸/集行於世)¶
　　張二南(州人由鄉薦授南鄭教諭陞通渭縣令縣舊/土城二南盡易以石不勞民而城工成撫)¶
　　(按交薦之帝賜以金擢守商州踰年移/所治營造新州賜名興安商民賴之)¶
<pb:KR2k0052_WYG_009-38a>¶
　　張正道(州人授豐城縣令厯陞福建僉事值武林/兵變調鎮台州飭紀律覈軍餉兵民安堵)¶
　　(因思母寢疾卒於官著有/觀察文集十二巻行於世)¶
　　王　任(州人萬厯初進士授戸部主事尋轉刑部/郎恤刑湖廣多平反陞陜西㕘議有邊功)¶
　　(賜金綺進河南㕘政駐汝南賑荒/殱寇以功進福建右轄卒於任)¶
　　張正學(州人萬厯中進士以中書舍人選吏科給/事中時神宗久不臨朝乃上言宜延見宰)¶
　　(輔委任大臣召用言官監察兩宫工程因極言蜀/省採木諸弊皆嘉納之值三殿災又雷震西安門)¶
　　(諭諸臣修省輔臣冇調停採礦欲責成撫按部臣/歲額為令正學因上疏極言其非且謂山澤寶藏)¶
　　(蓄為地靈發為山輝鍾為人傑若斵斷其脈則協/氣不流而災沴生焉疏入調貴州宣慰司經厯卒)¶
<pb:KR2k0052_WYG_009-38b>¶
　　(著有道徳經測㫖/澹如齋文集行世)¶
　　白　恂(州人少博洽性謙謹由明經授成都訓導/陞楚雄縣令以俸入代為貧民輸賦滇民)¶
　　(有白老佛之稱致仕歸年八/十卒無以為斂親故助之)¶
　　李長芳(州人萬厯戊午舉人居家孝友授/寶雞敎諭課士有方崇祀鄉賢)¶
　　張任學(字留孺安岳人天啓乙丑進士初授太原/令未幾調繁榆次崇禎間以亷能擢雲南)¶
　　(道御史屢有建白懐宗嘉納之書其名於御屏遂/命巡按兩淮先是賊犯鳯陽賊去陵旁有窟疑為)¶
　　(賊掘命中使驗之自鳯撫以下論死者數十人任/學按其事見窟小而曲無鍬鍤痕語中使曰狐穴)¶
　　(耳非掘也上其狀各官得減死時賊遍河南推臺/臣監軍皆不欲往任學毅然受命且憤諸鎮養寇)¶
<pb:KR2k0052_WYG_009-39a>¶
　　(疏請改總兵職銜討賊拔罪弁羅岱為中軍運籌/分布有羅山襄承隨棗汝許諸㨗會有忌功者遂)¶
　　(解組歸菽水承歡蕭然寒素崇禎/末仍以直指起之而任學已卒)¶
　　王　伉(字偉軒州人進士厯官太常少卿忤權璫/魏忠賢掛冠歸里崇禎間起巡撫雲南時)¶
　　(臨安士官普名聲肆行不軌伉奏聞督兵𠞰之功/將成名聲賄當路劾以啟釁遂被逮論死臺臣申)¶
　　(救得改戍遇赦歸普逆無所顧/忌更為滇患後詔起伉伉已卒)¶
　　李　實(字如石遂寧人崇禎中進士為人方正清/潔於書無所不讀令蘇州長洲縣民懐其)¶
　　(徳遂寓於蘇市隱者三十年著述甚富子仙根以/鼎甲厯官户部侍郎實衣粗食澹如未有禄養者)¶
　　(年八/十卒)¶
<pb:KR2k0052_WYG_009-39b>¶
　　蒲來舉(蓬溪舉人初任陜西醴泉調劇甘泉縣奉/解京餉數十萬響馬數十人入城搶刼一)¶
　　(縣居民盡逃來舉主僕二人堅守銀扛/持刀殺賊數人被害事聞贈太僕寺卿)¶
　　吕大器(字東川遂寧人崇禎戊辰進士初授行人/擢吏部文選郎遷陜西闗南道副使尋巡)¶
　　(撫甘肅計誅悍弁邊境晏然擢兵部侍郎時賊寇/江西命大器督𠞰乃宻布方畧遣將於衢袁萬載)¶
　　(萍灃諸路撲賊殆盡/丁艱歸哀毁骨立)¶
　　楊騰龍(射洪人天性孝友好善樂施以子應魁貴/贈中憲大夫邑中人士公舉鄉賢亦准入)¶
　　(祀/)¶
　直隷瀘州¶
<pb:KR2k0052_WYG_009-40a>¶
　周尹吉甫(州人宣王時北伐玁狁有功詩/人美之曰文武吉甫萬邦為憲)¶
　蜀漢董允(州人仕為侍中兼尚書令秉心公亮專獻/納之任武侯稱為忠亮死節之臣後主寵)¶
　　(宦者黄皓皓畏允/終允之世不敢為)¶
　唐先　汪(州之南里人七歲日誦萬言/貞元中舉神童後授合江令)¶
　宋劉望之(字叔儀合江人紹興間進士宰相沈該/薦授學官遷祕書省正字著有觀堂集)¶
　　趙　遹(州人有文武才時夷酋卜漏剽掠遹行/部昌州與别將分道追及獲卜漏斬之)¶
　　許　沆(州人累官太府少卿該博善/文詞有章奏賦詠雜著行世)¶
　　毛　璞(州人乾道中進士厯侍中終廉憲凡所/著有六經解并三餘録自號方山子)¶
<pb:KR2k0052_WYG_009-40b>¶
　　李鳴復(州人嘉定初進士歴大理少卿侍御史兼/侍讀進對言荆襄制臣有當戒者三曰去)¶
　　(私禁暴懲怒工以為然/立遷樞宻院大學士)¶
　　先甲龍(州人唐先汪裔孫開慶中進士/退居安樂山講九經有讀書藏)¶
　元劉　植(州人為國子大司成/博學工文著名於時)¶
　明張　俊(州人永樂中解元登進士授御史累遷都/御史敭厯中外卓有聲稱著書立言鄉評)¶
　　(信/服)¶
　　朱子和(州人嘉靖間進士有異才補刑曹有勢家/奴犯法論如律典江西試稱得人僉憲浙)¶
　　(江以能吏稱著有初溪集藏之家子恭/官㕘議姪藻官辰沅副使俱以治行聞)¶
<pb:KR2k0052_WYG_009-41a>¶
　　王朝璽(州人嘉靖乙卯鄉薦任山東齊東縣以清/介著節及歸囊槖蕭然適邑大饑罄粟賑)¶
　　(貸窮民夀/九十六歲)¶
　　李　鍪(州人嘉靖中舉孝亷自幼以孝友聞授平/江教諭捐俸以修學舍及為長子令備邊)¶
　　(儲化强暴興革利/弊當事薦為循吏)¶
　　李惟觀(鍪子嘉靖進士初為寧國理刑平反寃抑/民祠祀之拜御史建言崇正學等事皆見)¶
　　(嘉納擢湖廣僉事平金岡大寇轉/陜西㕘議致仕歸著有西臺疏草)¶
　　何其賢(州人領鄉薦二十餘年未嘗一至公庭令/湖廣通城有劇盗匿大姓家其賢宻計擒)¶
　　(之人稱神明出俸金以謝干謁留意刑獄民無寃/抑以憂旱禱雨勞瘁致疾卒於官士民號泣送柩)¶
<pb:KR2k0052_WYG_009-41b>¶
　　(抵里里/人榮之)¶
　　韓　□(州人嘉靖中進士性耿介為吏部考功郎/舉察咸當時布政使張翰㕘政張冕有時)¶
　　(名為言者所諷□力解之署文/選杜請謁抑僥倖權貴切齒)¶
　　張天秩(江安人舉明經任瀘州訓導好練習兵法/以從征改邊佐均徭役省里甲邑人受其)¶
　　(惠/)¶
　　董邦理(合江人號少原嘉靖間進士任廣平推官/民間有卻狐裘辯寃獄之誦擢戸部員外)¶
　　(奉使過里卒/崇祀鄉賢)¶
　　周　萃(字正宇合江人萬厯中舉人任雲南保山/令後知滕越州俱以清亷著致仕歸里徳)¶
<pb:KR2k0052_WYG_009-42a>¶
　　(望益高屢舉鄉飲正賓/壽九十卒崇祀鄉賢)¶
　　陳　忠(合江人貢士才識明敏官刑/部郎以能平反洗寃抑著聲)¶
　　陳　珪(合江人貢士樂道安貧任宿州學正每教/人看取本來生意致仕歸人思之為勒碑)¶
　　(焉晚年研究十三經/俱有解另著格致録)¶
　　馮　任(合江人舉孝亷博極羣書居官嚢/槖蕭然在家不入公門冇司重之)¶
　　趙　杰(合江人舉孝亷守新興開創學校請革銀/塲士民肖像祀之乞休著述時與諸生言)¶
　　(忠孝辨義利士習丕變人/稱為趙夫子有詩文行世)¶
　　董　翼(合江人號閬風萬厯中進士授湖廣益陽/令厯官貴州巡按冇直聲曽為本邑請除)¶
<pb:KR2k0052_WYG_009-42b>¶
　　(免鐵溪倉銀里/人懷其徳云)¶
　　董　為(合江人號元圃萬厯中舉人授河南内鄉/令歴官苑馬卿後以平涼討賊有功致仕)¶
　　(歸著陰隲集行世曾為邑民/代輸門堂銀里人感慕之)¶
　　曾　震(合江人進士才高學贍博通九流備兵榆/林製有代漕陸舟法極精巧其遺制人多)¶
　　(購求/之)¶
　　曾海寛(州人善詩家貧不仕授徒於合江常晚浴/渡口得遺金七百盡還其主又以學資給)¶
　　(鬻女償官錢者其人納/券授女寛焚而遣之)¶
　直隷資州¶
<pb:KR2k0052_WYG_009-43a>¶
　漢王　褒(州人字子淵宣帝時刺史王襄嘗請褒作召見襄/中和樂職宣布詩命士依鹿鳴歌之帝聞)¶
　　(遂薦褒有軼才詔徵褒進聖主得賢臣頌上嘉賞/令待詔數從行幸褒輒有歌頌受賜甚多擢諌議)¶
　　(大夫後方士言益州有金馬碧/鷄之神帝使褒往祀焉卒於道)¶
　　董　鈞(字文伯資陽人習慶氏禮永平初為博士/時草創郊廟禮樂威儀章服多從鈞議世)¶
　　(稱通儒累遷/五官中郎將)¶
　唐范崇凱(内江人善屬文明皇命作花萼樓賦稱為/天下第一弟元凱亦有文名時號梧岡雙)¶
　　(鳯/)¶
　宋孫光憲(仁壽人博學多智少遊荆南高從誨署為/從事累官祕書監宋兵討張文表假道荆)¶
<pb:KR2k0052_WYG_009-43b>¶
　　(南光憲勸繼冲曰中國自周世宗時已有混一之/志今宋帝規模宏逺不若早以疆土歸之則可免)¶
　　(禍繼冲從之太祖悅授光憲黄州刺史光憲聚有/書數千巻捜閱不倦自號葆光子所著有荆臺集)¶
　　(等書子謂讜/並進士第)¶
　　龍昌期(字起之仁夀人大中祥符間註易詩書論/語孝經陰符道徳篇韓魏公使蜀奏授試)¶
　　(國子四門助教慶厯中文潞公奏授守校書郎府/學講說明鎬薦為太子洗馬致仕著禮論諸書羽)¶
　　(翼先儒時/多稱之)¶
　　陳　佑(仁壽人熈寧中進士官至右司諫嘗言朝/政不清由奸人抵毁善𩔖乃劾論章惇蔡)¶
　　(京蔡卞郝隨鄧洵武等忤㫖/出判滁州後入元祐黨籍)¶
<pb:KR2k0052_WYG_009-44a>¶
　　韓　駒(字子蒼仁夀人少有詩名著詩法吕仁作/江西詩派圖駒與焉登政和進士除祕書)¶
　　(省正字累直學士院嘗撰祀明堂圜壇方澤等樂/章典則合體駒嘗從蘇轍學轍許其詩似儲光羲)¶
　　(曾端伯亦謂其文乃臺/閣之文所謂官様者)¶
　　茍簡茍聳(資陽人兄弟名振元豐間及宣和中同/對䇿排斥奸佞簡遂為蔡京所殺聳以)¶
　　(三舍生授/營州文學)¶
　　何　㮚(字文縝仁夀人政和中進士第一累官御/史中丞論王□奸邪專横罷之遷中書侍)¶
　　(郎右僕射隨欽宗北幸被執不勝家國之恨仰天/大慟數日不食死弟棠弟榘俱有時名號為三鳯)¶
　　虞允文(字彬甫仁壽人七歲能屬文紹興間進士/累官中書舍人直學士院金完顔亮兵入)¶
<pb:KR2k0052_WYG_009-44b>¶
　　(江淮孝宗命葉義問督視江淮軍馬以允文㕘軍/事義問敗績返建康允文收殘卒大敗北軍於采)¶
　　(石北軍走揚州内亂猝發㨗聞上大喜曰允文朕/之裴度也後封雍國公卒諡忠肅著有文集行世)¶
　　李　石(州人以文學著名紹興間為校官乾道中/為郎厯秉麾節坐與趙子直善觸執政怒)¶
　　(以是晚年困抑有/方舟集七十巻)¶
　　趙之禮(州人字安道有逺識意氣豁如好義尊/賢以孫雄貴累封少傅薛鄭齊三國公)¶
　　趙　逵(州人讀書數行俱下紹興中對䇿擢第一/為秦檜所忌授僉事劒南川東後累遷至)¶
　　(中書舍人高宗嘗稱其純正可嘉又以文章/似蘇軾稱為小東坡有棲雲集三十餘巻)¶
　　趙　雄(之禮孫初除正字召見極論恢復之䇿孝/宗大喜以中書舍人使金與金人辯論不)¶
<pb:KR2k0052_WYG_009-45a>¶
　　(為屈金人謂之龍鬭累官㕘知政事拜右丞相朱/熹論時事上怒雄言熹戅直罪之適成其名乃止)¶
　　(後求出知瀘州光宗即位雄上萬言書陳修/身齊家以正朝廷之道甚切直及卒諡文定)¶
　　李舜臣(字子思井研人八歲能屬文及長應詔入/京上江東勝鑑十篇乾道初舉進士對䇿)¶
　　(論南北無可和之義出知徳興縣專尚風化稍遷/至宗正寺主簿卒為學邃於易著本傳三十篇後)¶
　　(贈太師封/崇國公)¶
　　陳　咸(仁壽人富文學遇事機敏登淳熙進士累/官利州路轉運判官吳㬢反咸不受偽命)¶
　　(事聞遷朝請大夫後/以寶謨閣待制致仕)¶
　　虞剛簡(允文之孫弟兄八人皆好學而剛簡最知/名累官利州路提刑有治績嘗與魏了翁)¶
<pb:KR2k0052_WYG_009-45b>¶
　　(范仲黼李心傳講學蜀東門外得程朱微㫖著易/書論語説以發明其義蜀人師事之嘉定中屢召)¶
　　(不赴子珪知連州/亦以文學知名)¶
　　張　方(字義立資陽人慶元間進士厯簡州教授/知果眉二州提㸃利䕫成都路刑獄兼四)¶
　　(川制置使叅議官以母老辭歸亷明剛介見義必/為又為文戒後生好尚之偏務高忘本之病其言)¶
　　(足箴叔季膏盲有/烹泉遺稿一百巻)¶
　　李性傳(字成之舜臣子嘉定中進士累官起居舍/人兼侍講上疏論人君喪禮嘗進讀仁皇)¶
　　(訓典帝從之累官吏部尚書淳祐中拜端明殿學/士㕘知政事同知樞宻院事後以觀文殿學士致)¶
　　(仕贈/少保)¶
<pb:KR2k0052_WYG_009-46a>¶
　　李道傳(字貫之性傳弟讀程氏書玩索至忘寢食/登慶元初進士厯官著作郎篤於踐履氣)¶
　　(節卓然出知真州提舉江東路常平茶鹽以/惠愛著厯遷兵部郎中後出知果州道卒)¶
　　李心傳(字微之道傳弟慶元初閉户著書以崔與/之魏了翁之薦為史館校勘尋撰中興四)¶
　　(朝帝紀後遷著作郎詔重修十三朝㑹要/書成遷工部侍郎致仕所著書數百巻)¶
　　牟子才(字存宻井研人嘉定中進士為史館檢閱/入對首言大臣不公不和六事次陳備邊)¶
　　(三䇿理宗命宰相優擢之㑹史嵩之專政忌子才/遂出判吉州後累擢禮部尚書以資政殿學士卒)¶
　　鄧若水(字平仲井研人嘉定間進士為太學博士/奏數千言請正史彌逺之奸丞相喬行簡)¶
　　(大駭即出若水通判寧國府數月又以言罷遂不/復仕學務躬行嘗削木為主大書自古以來忠臣)¶
<pb:KR2k0052_WYG_009-46b>¶
　　(孝子義夫節婦/之位歳時祀之)¶
　　黄　申(井研人開慶間進士授徳安尉調樂安丞/廉謹有聲元兵拔撫州索降狀其僚屬聨)¶
　　(署以上申/獨抗不屈)¶
　　牟應龍(井研人子才孫嶽子咸淳間進士除淶陽/州教授以對䇿忤賈似道調定城尉宋亡)¶
　　(不仕父子自為師友/詩論經學皆有成說)¶
　元虞　汲(仁夀人剛簡孫為黄岡尉徙居臨川與吳/澂友善澂稱其文清而醇晚始起家教授)¶
　　(以翰林編修致仕與/子集槃俱有文名)¶
　　虞　集(汲之子隨父居臨川天性孝友𢎞才博學/累遷奎章閣學士日取經史中切於天徳)¶
<pb:KR2k0052_WYG_009-47a>¶
　　(王道者陳進經筵凡奉顧問隨事規諫論薦人才/必先器識一時大誥冊咸出其手有道園學古録)¶
　　(行世卒贈仁夀公諡/靖子安民知安福州)¶
　　虞　槃(集之弟性方正少與兄從吳澂遊嘗著非/非國語時稱其有識詩書春秋皆自論著)¶
　　(累官湘鄉州判官有巫稱神降者州長吏皆厚贈/之槃訊得巫所為狀召鞫之並其黨繩以法人服)¶
　　(其/明)¶
　明杜　諒(資陽人洪武中貢生授莊浪令陞知通州/有才幹太宗渡江一夕成橋論功陞陜西)¶
　　(㕘/政)¶
　　黄　貴(資陽人洪武中舉人知濮/州陞監察御史以直諫著)¶
<pb:KR2k0052_WYG_009-47b>¶
　　蔡道成(資陽人洪武中貢生累官知長沙/府遷河南布政使所在皆有治績)¶
　　鄧　謙(州人建/擢浙江)　(元年任滁州同知厯戸部郎中/布政秉性剛直才識過人居家)¶
　　(持正訓子孫恪守/彝倫鄉人化之)¶
　　向　敬(州人永樂進士厯官大理寺丞讞獄多平/反守武昌有政績卒僚佐檢其遺槖惟圖)¶
　　(書衣衾/而已)¶
　　李　蕃(内江人永樂間舉人博涉羣書授漢中訓/導不就洪熙改元上端本十六䇿敷陳切)¶
　　(直宣宗即位擢兵科給事中差視沿邊城堡還言/闗堡虛空請城獨石等處清戎河南獻安養軍民)¶
　　(十餘事有奏議/詩文若干巻)¶
<pb:KR2k0052_WYG_009-48a>¶
　　汪　洋(字仲寛資陽人貢士任蘭州訓導勤於教/士都御史薦任肅州衛學博重修學校率)¶
　　(勵諸生後告歸洋為人謙和平易處已接物/事親交友居官臨事始終一致無可議者)¶
　　李裕中(資陽人授湖廣荆州府推官涖政亷明豪/強斂迹厯雲南副使擒剿夷寇邊徼晏然)¶
　　(冰蘗之操/始終如一)¶
　　李　芳(州人拜監察御史論劾無所避正統間按/貴州會計河等寨苗賊叛芳一鼓平之撫)¶
　　(其脇從諸/苗化服)¶
　　蕭　儼(内江人景泰間進士厯刑部郎中審録多/所平反陞雲南㕘議河南㕘政時州官不)¶
　　(法逮巡按守巡官至京惟儼素有風力得免餘皆/被黜尋陞貴州左布政使奏請頒樂器増解額俱)¶
<pb:KR2k0052_WYG_009-48b>¶
　　(賜允後致仕卒所著有竹軒稿三/十巻集皇明風雅廣選五十巻)¶
　　田　玉(内江人監生景泰間知桐鄉縣以軍功陞/瑞州知州敦尚質樸政先惠愛一介不取)¶
　　(士民/懷之)¶
　　李臨安(内江人景泰間進士厯戸部員外博學工/詩賢名蔚起冡宰尹旻甚器重之卒於京)¶
　　(旻親臨哭弔惜/其未大用云)¶
　　張玉林(内江人幼以道義自重馬湖土官安鼇聞/其名延之師位為置產築室居之固辭而)¶
　　(返景泰間成進士疏言七事知夀張縣以古道化/民不任刑法陞知州卒於途有静庵集及語録)¶
　　鄧本端(州人景泰間進士拜監察御史有文武才/成化間劉千斤等作亂僭號命本端督諸)¶
<pb:KR2k0052_WYG_009-49a>¶
　　(軍討平之陞陜/西兵備副使)¶
　　劉時斆(内江人天順間進士任山東僉事齊魯大/饑時斆抗議借公廪以救荒歉嚴兵操以)¶
　　(待調發巡撫題允行/之以勞瘁卒於官)¶
　　劉　元(仁壽人天順間進士授主事厯雲南左布/政清白自持惠政可紀里居時有巡方至)¶
　　(其家留之食惟肉二簋菜二品巡方敬/慕之贈聨青菜芳名逺緇衣世澤長)¶
　　李克嗣(内江人成化巾進士任岳州通判府治去/倉所十餘里小民憚暑難於肩運克嗣為)¶
　　(植柳道旁遂名李公隄累官河南布政使時值大/饑多方賑救民賴全活巡撫南京開白茆港以通)¶
　　(舟楫行人便之遷兵部尚/書㕘賛機務卓有風猷)¶
<pb:KR2k0052_WYG_009-49b>¶
　　劉　瑞(時斆之子少穎悟父奇之勉以聖賢之學/登成化中進士武宗即位疏言端政本九)¶
　　(事逆瑾亂政誣以朋黨勒致仕奉母寓楚之澧州/瑾誅詔起山西提學副使服闋補浙江以復古明)¶
　　(道為己任累官南京禮部侍郎瑞厯事三朝終始/一節所著有改本三國志童觀録幼學稿敷納稿)¶
　　(禁垣奏草澧南録雜序記碑序誌論序誌論/議賦頌銘賛啓古今體詩若干巻藏於家)¶
　　汪　藻(内江人幼以奇童稱七歲補弟子員成化/中登進士由翰林厯㕘政首劾汪直王越)¶
　　(開邊釁立西厰章上罷/厰遂貶直越朝宁肅然)¶
　　蕭　翀(内江人成化間進士官至右都御史總督/兩廣軍務厯官四朝聲望赫奕居家儉素)¶
　　(自持鄉/閭重之)¶
<pb:KR2k0052_WYG_009-50a>¶
　　高齊南(内江人由舉人任岳州府通判屢多/善政甚得民心以子貴贈戸部侍郎)¶
　　陳心學(仁夀人安貧好學不踰繩檢潛精易理著/易經約解深得朱程理要以數奇不第)¶
　　胡　榮(井研人成化進士任刑部主事陞雲南僉/事通達治體獄無寃民後歸里以經授生)¶
　　(徒多所/造就)¶
　　馮積禄(資陽人任山東沂州知州清介剛方有趙/清獻風内擢部曹以剛直忤權貴拂衣歸)¶
　　(結廬於水東武岫岡號水東居士足不入城市者/三十年以詩書自娛尤篤於行義族有商於滇而)¶
　　(道卒者積禄質田得貲付其子俾扶櫬歸御史繆/文龍亦以清介自勵聞積禄高節造廬訪之歎服)¶
　　(欽重立石碣/題詩褒美焉)¶
<pb:KR2k0052_WYG_009-50b>¶
　　王一言(内江人成化進士厯都御/史巡撫陜西威望儼然)¶
　　鄧應祁(字永卿内江人令楚麻城亷潔豈弟吏牘/盈前不移晷而事竣尤好士折節下之麻)¶
　　(城紳士公評謂政學/兼長古人罕儷云)¶
　　宋有文(州人成化間進士厯都御史巡撫陜西黜/奸去貪法紀肅然致仕歸囊無餘物第宅)¶
　　(一仍其舊人多其廉而/子孫亦甘守其貧云)¶
　　高公韶(字太和齊南子性警敏負奇氣年十八舉/於鄉𢎞治己丑登進士授撫州推官徵為)¶
　　(御史按河東東粤秉正嫉邪獨持風裁霍文敏韜/偷祭酒以訓皆出其門下南海稱名御史惟公韶)¶
　　(為最比還京有中貴豪戚謀襲柳安逺侯爵公韶/執法鞫之又疏論王瓊忤㫖謫富民縣尉量移潯)¶
<pb:KR2k0052_WYG_009-51a>¶
　　(陽令嘉靖改元詔復御史會有疑案三司不能決/公韶力剖其枉獄遂白全活千人俄以母疾歸母)¶
　　(卒躃踊幾絶久之復起陞戸部右侍郎懇辭致仕/優游林下二十年夀八十四卒所著有邑志補遺)¶
　　(讀史抄高/氏家訓)¶
　　張　潮(内江人正徳間進士厯禮部尚書兼翰林/學士以文章知名當時徳器溫醇操履端)¶
　　(正縉紳/稱之)¶
　　張元電(州人負奇氣有風裁初為御史彈劾無所/避忤閹瑾改刑部主事後遷知保定府武)¶
　　(宗南狩江彬以無賄故誣繫獄弗屈尋奏釋之改/處州值黄巖賊起諭以禍福賊即遁去郡人感而)¶
　　(祀之後免官家居十三年卒/有石峰書法文集十餘巻)¶
<pb:KR2k0052_WYG_009-51b>¶
　　劉望之(字商霖内江人厯官南大理卿剛正有為/初以給諫敢言為時宰所忌謫魏縣丞久)¶
　　(乃㕘議貴陽撫戡苗夷有功轉晉布政使劾奏寧/河王奪其禄入覲不持一錢嘗語人曰凡心上忍)¶
　　(不過理上解不去法上行不得者決不可為卒年/八十賜祭葬所著有一巖文集正韻便覽魏縣志)¶
　　(等書子翾翲俱登進士/厯官有聲為時望族云)¶
　　劉　翾(字元翰望之子嘉靖壬戌進士令渭南多/異政召入為御史敢言極諫豪貴斂跡後)¶
　　(備兵浙江以討倭功受上賞晉大㕘與時相議左/嗾其黨劾之而歸有西臺疏草若干巻藏於家)¶
　　趙貞吉(内江人少穎悟絶倫讀書青神山有文名/登嘉靖乙未進士試翰林庶吉士第一厯)¶
　　(學士大司成立朝謇諤遇事慷慨廷斥嚴嵩誤國/謫戌嶺表隆慶初詔起侍經筵前後進講深切治)¶
<pb:KR2k0052_WYG_009-52a>¶
　　(理皆見嘉納進大學士毅然以天下為己任與首/相持議不合引歸率其徒講明理學四方從遊者)¶
　　(甚衆萬厯丙子卒諡文肅詩文與楊/升菴任少海熊南沙稱蜀四大家)¶
　　趙　占(字吉卿内江人與文肅公同登賢書筮仕/華容令適湖泛隄圮豪右兼幷為之正疆)¶
　　(界復流移容民尸祝之已刺秦州丞襄陽以母老/乞養人稱其孝家居不營生業惟以課子為事長)¶
　　(子從先舉癸酉鄉試以文學孝行/稱未仕而卒子孫世其詩禮焉)¶
　　陳祖舜(州人授麻城教諭遷漢中教授為人剛介/亷直在麻城奏劾御史不法狀在漢中奏)¶
　　(保去任知府曹子徽復任其氣槩才負類如此嘗/著覆瓿集若干巻趙雪航重之賛曰學博追聖賢)¶
　　(之緒文富究經傳之義秋水澹雲/泊乎素志寒岩古柏凜乎義氣)¶
<pb:KR2k0052_WYG_009-52b>¶
　　張萬鍾(州人任高安令高安舊俗新令至率有銀/器為供具萬鍾辭不受更為其民償逋負)¶
　　(民徳之及憂歸鄉居不履城市二十/年卒子孫發其篋笥惟書籍而已)¶
　　高　鏞(字京甫内江人初以平陽令徵拜御史按/江右時分宜柄政鏞行部不修私覿又逮)¶
　　(其家不法者無少徇竟以此失歡落職外補累官/南曹郎遂致政歸篋無長物庭鮮干謁其事闗鄉)¶
　　(閭利害者則侃侃言/之里人陰受其福焉)¶
　　馬呈圖(内江/拜監)　(辛酉鄉薦筮仕鄠縣令治行卓越/御史巡按貴州廣西亷明方正所)¶
　　(在人思至論列謀議闗/切綱紀有古埋輪風)¶
　　陰武卿(字定夫内江人七歲能文弱冠登省試第/一明年成進士以刑曹郎僉闗中學憲冰)¶
<pb:KR2k0052_WYG_009-53a>¶
　　(鑑絶人分守江右九江鄱湖盜藪為之一空尋以/陜西布政司入加太常卿會舉籍田郊祀饗陵諸)¶
　　(大典善為威儀進止甚都上目屬之未幾巡撫保/定又未幾協理院事厯侍郎六載晉南司空改大)¶
　　(司馬焦勞體國旋以疾卒所著/月溪文集若干巻皆經世大畧)¶
　　馬升階(字汝弼内江人領鄉薦應禮部試聞王陽/明講學東南毅然向往購其語録誦之有)¶
　　(當於心遂決意性命之學謁銓授武陵令豪滑斂/手招貧民復業者三百家尋以直道忤上官歸士)¶
　　(民刻像祀之生平潛心理要垂老不倦所著有宜/山集畧省躬慎思二録易義會通二氏㫖要諸書)¶
　　(合十餘/巻行世)¶
　　鄧繼曾(州人拜兵科給事中上急修省惜名器飭/戎政正禮弭災諸疏又劾戎將之不職者)¶
<pb:KR2k0052_WYG_009-53b>¶
　　(皆見嘉納隨又劾宦官擅權下獄謫金壇縣丞在/治復廢田三千餘頃溧陽崇山民聚衆為亂檄公)¶
　　(平之陞無錫令請寢增賦三萬餘石民立生祠尋/罷復起令寶應擢知維摩州厯寶慶徽州知府俱)¶
　　(有遺/愛)¶
　　宋　翰(州人任昆明令政尚寛平當路以吏事責/之遂浩然乞歸居家嚴整以詩史自娛非)¶
　　(公事不至公門縣令以金遺之固辭不獲後/令解任翰盡還之封識宛然卒年九十餘)¶
　　蘇秉彞(州人家貧嗜學厯學諭陞國子助教所至/有聲以母老奏改蜀府教授病革猶與趙)¶
　　(文肅貞吉講格致性命之學至/夜分乃罷明日整衣冠而卒)¶
　　龔懋賢(字晉甫内江人隆慶丁卯與兄懋賞同科/於鄉戊辰成進士令廬陵奏最選授御史)¶
<pb:KR2k0052_WYG_009-54a>¶
　　(按東粤懲貪勸亷海忠介公深服之時京師大旱/詔求直言乃上五少三多疏謂天下任事之臣少)¶
　　(朝廷心膂之臣少兵少財少公論少為五少天下/刑獄多冗費多議論多為三多疏入報聞觀察河)¶
　　(南為忌者所中遂堅意求歸所著書/有明法堂稿學業通古本參同註疏)¶
　　蕭如松(字心甫内江人舉孝廉任貴陽司理擢留/臺侍御防江視屯積弊一清會礦稅起虐)¶
　　(璫煽焰監司守令被逮纍纍屢疏論救言甚切直/累官至大理寺丞所著有留臺疏經制要畧洗寃)¶
　　(要覽/諸書)¶
　　周嘉賓(内江人癸未進士令范陽金谿加意拊循/吏民懷畏厯陞儀部郎首嚴各藩請封查)¶
　　(勘文冊以廣朝廷敦睦之/典諸竇悉除宗藩賴之)¶
<pb:KR2k0052_WYG_009-54b>¶
　　張堯臣(字希䕫内江人進士厯戸曹出守鳯翔多/惠政備兵江防嚴捕剽掠長江賴以無虞)¶
　　(遷雲南鳯酋授首堯臣與有餽餉/勞厯陞布政使滇秦皆俎豆之)¶
　　張季思(字以誠内江人任御史京師大饑請發倉/以賑僉憲闗中值西夏變督餉不匱陞山)¶
　　(西㕘政愛恤商民議藩封諸事皆/稱碩畫請告甫三月無疾而逝)¶
　　陳　紀(字維修内江人舉孝廉由溧水教諭遷大/興尹尋主戸部河南司事紀體貎碩偉江)¶
　　(陵相張居正嘗於朝班見之期一識面謝不往居/正有牡丹園園丁負逋紀寘於法朝紳甚壯之)¶
　　高　察(字汝哲内江人仕至廣西布政使以不赴/江陵父喪註年老休致歸時年四十有五)¶
　　(察歸儲書虚白樓蒔花種竹不問戸外事論者/謂其淵博似子長汪洋似叔度清約似淵明云)¶
<pb:KR2k0052_WYG_009-55a>¶
　　馬魯卿(字道傳内江人登進士除盩厔令語客曰/吾不解為今令也客曰稍刓方為圓耳答)¶
　　(曰方可刓乎隨請改為松江府教授累遷鳯陽守/繼補溫州吏治整飭入為水部郎外轉雲南按察)¶
　　(司副使未幾致仕歸/以子鳴鑾封中丞)¶
　　馬鳴鑾(字君御内江人幼從大父宜泉公口授經/史輒能成誦趙文肅貞吉一見嘆曰此國)¶
　　(器也登萬厯甲戌進士歴右都御史兵部侍郎總督/宣大卒於官鳴鑾敭厯中外偉績甚多所著奏議)¶
　　(及籌邊尺牘鳯/麓稿總若干巻)¶
　　鄧林喬(字子正内江人累官至僉都御史巡撫大/同在邊三封名王十經貢市勞勩甚著晉)¶
　　(總督陜西三邊軍務命至而林喬卒/已旬日著有平旦悟言三封録等書)¶
<pb:KR2k0052_WYG_009-55b>¶
　　何起鳴(字應岐内江人以盩厔令徵入禮垣尋掌/科事請蠲逋負帶徵者以萬計奉使入蜀)¶
　　(請減川西溢額課革金堂黄灘魚塹桑梓賴之累/官至大司空提督壽宫所省財用無算屢疏乞歸)¶
　　(上勉徇其請時二親猶無恙朝夕承歡里人以為/榮又以賜金盡推讓諸弟其天性孝友如此及卒)¶
　　(邑人請於當路建專祠祀之所著有蓄徳/要覽教言奏疏諸書父祥亦以理學崇祀)¶
　　蕭　柿(字子先内江人侍御世延子弱冠領鄉薦/知昆陽州陞楚雄同知以迤西督餉報最)¶
　　(遷陞澂江知府以清白/稱郡多礦利毫不染指)¶
　　梅友松(内江人任工部郎營繕悉當擢㕘議累官/延綏巡撫嚴守備勤訓練諸番懾服晉都)¶
　　(御史兼兵部總督三邊條上十二事皆報可旋致/政歸徜徉里閈所著有奏疏九子山堂稿藏於家)¶
<pb:KR2k0052_WYG_009-56a>¶
　　周世科(内江人進士居郎署最久政府冢宰俱同/年人謂一通候京卿可立至世科終不往)¶
　　(尋補僉事未任而卒/子永豐能世其業)¶
　　余之禎(字善先内江人弱冠舉進士起家襄陽司/李吏治精謹以卓異稱仕終甘肅巡撫籌)¶
　　(邊禦番功在疆域賜/宴紀錄士大夫榮之)¶
　　鍾應麟(字孟仁内江人厯知宿州宿值歲旱民半/流徙應麟多方慰撫民獲安堵中州紅賊)¶
　　(陸梁擒其魁劉養性等/數百人以卓異紀録焉)¶
　　張應登(字玉車内江人厯吏兵二科給事中任山/東憲副以邊才調龍右應登性慷慨風裁)¶
　　(峻整在諫垣日多所論建如請兵食清戎政罷楚/師置三省總督覈東征功罪論西討戰撫機宜皆)¶
<pb:KR2k0052_WYG_009-56b>¶
　　(能稱㫖時稱/為名給諌)¶
　　張問達(字徳孚内江人七歲能文由欈李令入為/御史論蒲州相左遷浙運判聘主書院分)¶
　　(校鄉闈皆得人以萬安令起南/戸部郎條上七議皆允行之)¶
　　馮　玶(資陽人天啓辛酉鄉薦初授浙江武義縣/令縣舊無城郭寇賊竊發民苦之玶捐修)¶
　　(城垣周十里許民以無虞又俗多溺女錮婢公嚴/禁之復刋示化諭民革其俗累官金衢二郡同知)¶
　　(郡人思其徳/建祠祀之)¶
　　王　範(字慕吉内江人崇禎辛未進士知丹陽縣/操持清白遇事勤敏公餘寢處廨後一室)¶
　　(三年未嘗入内行取御史巡按浙江風裁峻厲以/忤時相轉僉事蜀亂寓居丹陽丹人素徳之歲時)¶
<pb:KR2k0052_WYG_009-57a>¶
　　(贍送薪米不絶子于/蕃于宣俱登科第)¶
　　徐佩弦(仁壽人崇禎辛未進士知崇仁縣在任八/年興學造士潔已愛民值歲屢歉賑活者)¶
　　(以萬計行取南部主事尋陞撫州知府因寇變/歸里為人慈祥豈弟能敦睦桑梓夀八十五終)¶
　直隷綿州¶
　漢杜　貞(綿竹人誦書百萬言嘗言兵事於翟酺酺/免後尚書令與司隷劾之復逮詣獄貞上)¶
　　(章救之受鞭笞六十獄中明酺無罪京師壯之/以時衰亂散財施宗族不應公車辟卒於家)¶
　　劉　寵(字世順綿竹人明公羊春秋上計除成都/令政教明肅治安漢郪郿皆著績遷牂牁)¶
　　(太守自乘一馬布衣蔬食/儉以為教吏人為之立銘)¶
<pb:KR2k0052_WYG_009-57b>¶
　　景　毅(字文堅梓潼人太守丁羽察舉孝亷司徒/舉治劇為沇陽侯相高陵令立鄉學以禮)¶
　　(讓化民遷太守以子顧師事少府李膺膺誅自表/免官久之拜成都令遷益州太守值益州亂後毅)¶
　　(至恩化暢洽鳩鳥巢其㕔孕育而去三府表薦徵/拜議郎自免歸劉焉表拜都尉為人亷正疾淫祀)¶
　　(敕子孫惟修善為禱仁/義為福年八十一而卒)¶
　　楊　充(字盛國梓潼人少好學求師遂受古學於/扶風馬季長吕叔公南陽朱明叔潁川白)¶
　　(仲職精究七經其朋友則潁川荀慈明李元禮京/兆羅叔景漢陽孫子夏山陽王叔茂皆海内名士)¶
　　(充還教授州里嘗言圖緯非聖人/之學不以為教舉孝亷為郎卒)¶
　　邊　韶(字孝先梓潼人教授生徒常/百餘桓帝徵為大中大夫)¶
<pb:KR2k0052_WYG_009-58a>¶
　　景　鸞(字漢伯梓潼人少遊學七州遂明經術還/乃撰禮畧河洛交集風角雜書月令章句)¶
　　(凡五十餘萬言太守命為功曹察孝亷舉有道博/士徵不詣然上陳時政得失又戒子孫以人紀之)¶
　　(禮及遺令喪葬/務從節儉云)¶
　　韓　揆(字伯彥綿竹人為邑令綺裒主簿時黄巾/賊入界裒為賊所得見害揆殮葬畢詣從)¶
　　(事賈龍求兵討賊大破之揆曰本/報令君而茍自活非忠也乃自殺)¶
　　鄭　度(綿竹人劉璋用為益州從事昭烈據涪城/度謂璋曰彼客我主軍無轉餉仰給於我)¶
　　(今既與我仇不過野榖是資若盡驅巴蜀梓潼之/民内守涪水以西倉廪野榖盡行燒除堅城勿戰)¶
　　(不過百日彼將自走走而截之此/成擒矣昭烈聞而怒之璋不從)¶
<pb:KR2k0052_WYG_009-58b>¶
　蜀漢秦宓(字子勅綿竹人有學善談辨昭烈定益州/彭羕薦宓乃辟為從事祭酒踰年無所知)¶
　　(名建興元年丞相亮領益州牧選士以宓為賢迎/為别駕尋拜左中郎將長水校尉居無何吳遣使)¶
　　(張溫來聘亮甚嘉溫歎曰江東菰蘆中何意生此/奇才因欲見宓於溫溫將還設供帳東門外百官)¶
　　(往餞宓獨後往亮數使使促之及至與/溫問答如流溫大敬服累遷大司農卒)¶
　晉李　驤(州人與成都杜軫俱為尚書郎齊名一/時每有論議朝廷莫能折人稱蜀二郎)¶
　南北朝李膺(字公輔州人有才辨為涪令劉季連反/刺史鄧元起討之糧乏時歸附二萬餘)¶
　　(人或說以民多詐藏若檢籍發之所獲必厚膺諌/曰前有嚴敵後無繼援小民始附於我觀徳若糾)¶
　　(以刻薄衆心必離雖悔無及膺請出/圖之乃率富民上軍資米得三萬斛)¶
<pb:KR2k0052_WYG_009-59a>¶
　宋楊允恭(綿竹人少倜儻任俠初丁徳裕討賊至州/允恭以䇿干之署綿漢招牧巡檢太宗時)¶
　　(捕海賊累官荆湖江浙都巡檢使允恭有心計好/言事子可咸平初進士善屬文有吏幹詔試戶部)¶
　　(鹽鐵判官厯知洪宣潤夀潭等州累遷至都官/員外郎弟告累官右諫議大夫授江寧知府)¶
　　魯　交(字叔達梓潼人刻苦力學長於詩仁宗手/録交清夜吟賜天臺山僧嘉其清絶也仕)¶
　　(至虞部/員外郎)¶
　　楊　繪(綿竹人少奇警讀書五行俱下登進士第/通判荆南府遇事迎刃而解仁宗愛其才)¶
　　(神宗時知諌院改兼侍讀繪以諫官不得其言則/去不拜後累官翰林學士繪表裏洞達一出於誠)¶
　　(為縉紳/所重)¶
<pb:KR2k0052_WYG_009-59b>¶
　　宇文之紹(綿竹人舉進士為文州曲水令神宗朝/上疏論時政不報遂以太子中允致仕)¶
　　(歸年未四十自强於學不易其志司馬光曰吾聞/志不行顧禄位如錙銖道不同視富貴如土芥今)¶
　　(於之紹/見之矣)¶
　　張　浚(字徳逺綿竹人登進士第高宗時平苖劉/之亂有社稷功秦檜柄國惟浚始終不主)¶
　　(和議累官僕射知樞宻院/事封魏國公卒諡忠獻)¶
　　張　栻(字敬夫浚之子穎悟性成以古聖賢自期/仕為直秘閣浚開府治戎栻内賛祕謀外)¶
　　(叅庶務嘗以軍事入奏孝宗異之召為吏部侍郎/每召對皆言修身務學畏天恤民等事後知江陵)¶
　　(府卒諡曰宣栻聞道甚早與朱熹為友熹甞許為/大本卓然學者稱為南軒先生淳祐初從祀孔子)¶
<pb:KR2k0052_WYG_009-60a>¶
　　(廟庭著有南/軒文集傳世)¶
　　張　杓(栻之弟以父恩累官知袁衢二州有能聲/提舉湖北嘗入奏事孝宗甚喜杓天姿高)¶
　　(爽吏材敏給累官端明殿學士知建康府又尹臨/安南渡以來京尹以杓為首子忠恕治郡以賢能)¶
　　(著官直祕閣在朝累/陳諌疏有祖父風)¶
　　張　洽(栻之孫嘉定中揚州司理叅軍有獄囚久/不決洽鞫得其情杖殺之有弟兄争財者)¶
　　(洽諭之曰訟於官祗為吏胥計且冒法以求勝孰/若各全手足之愛乎辭氣懇切訟者感悟後為白)¶
　　(鹿洞書院長選諸生好學者/日與講論務發明理奥云)¶
　元鄧文原(州人博學善書初為杭州學正累官翰林/待制出僉浙西亷訪司事時有吳興民夜)¶
<pb:KR2k0052_WYG_009-60b>¶
　　(為長身者刺其脅而死有司執值初更者使服文/原鞫之得真殺人者人以為神後遷集賢直學士)¶
　　(兼國子祭酒卒諡文肅有文集/行世子衍浙江儒學副提舉)¶
　明霍繼宗(安縣人永樂貢士擢御史剛正不阿天子/器之巡按山東摘奸除弊風采赫然祀鄉)¶
　　(賢/祠)¶
　　金　爵(州人天順間進士任太僕寺累官廣西左/叅政素履純篤不言人過居官以仁恕為)¶
　　(主所至/有聲)¶
　　金獻民(州人進士厯湖廣按察使為政剛明不避/權倖以忤逆瑾罷歸尋召進都御史刑部)¶
　　(尚書掌院事持大體不事瑣屑糾劾彈舉臺中肅/然進兵部尚書嚴明精察銓次武籍犂然不紊)¶
<pb:KR2k0052_WYG_009-61a>¶
　　金　臯(州人正徳辛未進士選庶吉士授翰林檢/討厯右春坊右贊善充東宫日講官多啟)¶
　　(沃大禮議起叩閽伏蒲逮繫錦衣獄仆於闕廷謫/荆州府推官歸以詩文自娯正直端方為世楷模)¶
　　(所著有谷/菴詩稿)¶
　　金　深(州人少負大志博通今古善詞章弱冠領/鄉薦中嘉靖癸丑進士觀工部政郎請告)¶
　　(歸足不出户手不釋巻性嚴重以規矩自閑鄉/人多敬憚之年八十無疾而卒著有緋江詩集)¶
　　余　貴(州人舉孝亷由司務厯員外知黎平黄州/二郡化夷弭盜鑿井修城歸里後所行種)¶
　　(種皆造福事鄉/黨人多徳之)¶
　　李　美(字充實州人進士知新淦縣值宸濠變/與義兵攻截江上破其軍入為御史)¶
<pb:KR2k0052_WYG_009-61b>¶
　　張雲翰(徳陽人由進士任給事中上宰執書拳拳/以進㧞人才遵崇正學為說又以䇿獻大)¶
　　(司馬王驥極盡備邊/之方仕至山東叅政)¶
　　羅世守(徳陽人以明經令江州有富家被誣告者/乘世守出投狀輿中展視曰午飯一飡代)¶
　　(金三百世守遂書狀尾曰做官受私賄虧心又害/理敢因一飡飯喫盡子孫米辭不受尋以母老歸)¶
　　(民像/祀之)¶
　　易以巽(安縣人萬厯甲戌進士厯雲南亷使/決獄明允加大理寺卿歸卒祀鄉賢)¶
　　趙宗普(字聖符安縣人由鄉貢仕潛山令邑當流/寇要衝兵凶相繼宗普抵任冒死為民請)¶
　　(命正供悉免流亡漸集尋攝宿松篆一以撫字為/先往來兩邑士民均感其惠逾年實授宿松為政)¶
<pb:KR2k0052_WYG_009-62a>¶
　　(愈從寛簡遂舉清亷第一有棠陰兩邑皎/月一簾之句陞儀部郎卒入名宦祀鄉賢)¶
　　劉　夔(綿竹人性謹黙不言人過不以勝氣加人/好義樂施終身如一子舉鄉薦孫宇揚由)¶
　　(舉人官至大叅宇烈兵部侍郎宇/亮官大學士人稱䕫積徳所致)¶
　　劉宇亮(字蓬玹䕫之孫登萬厯己未進士選庶常/平生倜儻好竒以經濟顯又素慕里中張)¶
　　(魏公之為人凡館中經筵日講以及起居注誥勅/撰文等事一切不與同官皆笑之閒居無事率子)¶
　　(弟童僕角射或親與格鬭以習武事累官大學士/為首揆戊寅督師至真定與總督孫傅廷合營首)¶
　　(劾天津帥劉肇基逗遛詔即軍中斬之亮又再疏/請寛奉㫖切責罷歸長才逺志未竟厥施公論惜)¶
　　(之/)¶
<pb:KR2k0052_WYG_009-62b>¶
　　李　冕(梓潼人天順間進士成化中厯湖廣僉事/征剿辰靖叛夷擒𫉬水西寇有功陞福建)¶
　　(副使持憲有聲尋陞陜西按察使嘗與周瑛/講明聖賢之學學者稱崇岡先生有崇岡集)¶
　直隷茂州¶
　宋謝方叔(威州人嘉定中進士厯監察御史多所建/明累遷給事中兼侍講淳祐中叅知政事)¶
　　(封永康郡侯拜右丞相/兼樞密使進封惠國公)¶
　明沈　連(州人有隠徳永樂中上封事請設州/學始建學立師風化以開祀鄉賢)¶
　　支　鳯(州人性剛介孝友以明經授乳源令清慎/自矢民受其福解組歸士負笈從之教人)¶
　　(以躬行為本不屑屑文藝/家居端整雖燕居無惰容)¶
<pb:KR2k0052_WYG_009-63a>¶
　　晏子綸(字仲誠州人茂僻陋未有科第乃奮然負/笈逰成都交諸文學講究經義遂中𢎞治)¶
　　(乙卯鄉試授陜西乾州知州為政有古循良風後/改雲南賓州致政歸惟杜門訓課子孫雖臥疾不)¶
　　(倦/云)¶
　　唐宗智(州人歲貢以孝弟聞仕/廣東羅定同知有治績)¶
　　陳朝儀(州人嘉靖中舉孝亷知阿迷州陞雲南府/同知性醇厚政多愷悌以憂歸杜門不出)¶
　　(鄉里/高之)¶
　　吳　洸(威州人由選貢厯武定府同知有治劇才/騰永之役以築城功受上賞初為臨潼令)¶
　　(考最擬授御史㑹臺長以/資格撓之遂遷州守云)¶
<pb:KR2k0052_WYG_009-63b>¶
　　呉　礖(威州人歲貢厯河東運副鹺政肅/清歸里時止圖書數篋鄉人重之)¶
　直隷達州¶
　宋杜仁偉(州人為馬步軍都指揮淳化中李順作亂/仁偉罄家資給官軍討賊斬𫉬甚多以功)¶
　　(授檢校太子賓/客達州别駕)¶
　　王　汲(州人嘉祐中嘗作天將以夫子為木鐸賦/多士以為矜式因呼王木鐸後舉進士官)¶
　　(至梓州通判多政聲弟昌熈寧間進士任黔江令/元豐中景靈宫成昌作賦獻之辭極雅麗又有太)¶
　　(平讜議/三江集)¶
　　李　傅(州人元豐間進士欽宗居東宫時傅與耿/南仲俱侍講及即位賜水晶斧以旌其徳)¶
<pb:KR2k0052_WYG_009-64a>¶
　　(後知/漢州)¶
　　羅　戩(州人以剛直聞游太學進孫吳二書徽宗/幸學集百官蔡京坐而談兵戩哂之仰視)¶
　　(屋角觸怒歸自/號觀光山人)¶
　　王　汶(州人任湖廣安鄉縣令撫字有/聲歸家好善樂施鄉里賢之)¶
　　張大中(州人經史百民一覽不忘人目為書厨宣/和間舉進士授南浦令時稱亷吏累官果)¶
　　(州通/判)¶
　　楊　晨(州人宣和初試禮部第一丞相趙鼎薦其/才召試荆蜀形勢論除賛督府機宜撫諭)¶
　　(西蜀吳玠餽遺過禮晨不欲/阻其意悉上督府以佐軍用)¶
<pb:KR2k0052_WYG_009-64b>¶
　　袁　沔(州人未&KR0227;遊太學靖康中金兵圍城上書/言當東據成臯西臨沔池以銳卒𢷬其巢)¶
　　(穴則城下之師自解不報已而城陷沔歸漢中乃/畫防險五事其後膺薦復條十二事力抵䛕佞用)¶
　　(事者忌之沔度不/見用拂衣而歸)¶
　　王　賓(字觀國東鄉人紹興十八年王佐榜進士/授從政郎大安軍教授致仕歸以亷孝化)¶
　　(其鄉人時號其/地曰觀化里)¶
　明唐　仁(字秉元州人景泰中舉孝亷任吏科給事/中封駁内外章奏斥廷臣不職者人多憚)¶
　　(之/)¶
　　袁　達(州人成化丁未進士性聰敏讀書一目/成誦廷對日試喜雨詩稱㫖授庶吉士)¶
<pb:KR2k0052_WYG_009-65a>¶
　　黄元白(字用章州人嘉靖丙戌進士擢兵科左給/事中力詆權貴幾斃廷杖者二尋分守陜)¶
　　(西邊境肅清去日軍民至泣下/所著有文集若干巻藏於家)¶
　　王以修(州人嘉靖中進士厯松江嘉興二/郡太守劑徭賦決嚚訟政聲卓然)¶
　　衛承芳(字君大號淇竹州人隆慶初進士厯吏部/尚書加太子少保承芳聰慧嗜學善屬文)¶
　　(工草書尤長詩律敭厯中外一以清白自矢歸葬/日子孫至鬻田宅以畢喪事諡清敏崇祀鄉賢)¶
　　廖恒吉(字思德州人進士由戸部郎叅/滇藩度支政事文章兩相濟云)¶
　¶
　¶
<pb:KR2k0052_WYG_009-65b>¶
　¶
　¶
　¶
　¶
　¶
　¶
　¶
　四川通志巻九上¶
#+PROPERTY: JUAN 卷九下
<pb:KR2k0052_WYG_009-66a>¶
　欽定四庫全書¶
　　四川通志巻九下¶
　皇清人物¶
　　成都府¶
　　　張吾瑾(字石仙金堂人性純孝母疾篤日夕禱於/神請以身代沈疴漸愈人稱孝感順治甲)¶
　　　(午科鄉薦第五乙未成進士授山東夏津縣令擢/行人兩與文闈分校徳州田司農雯武清李中丞)¶
　　　(煒皆出其門後致仕歸里非公事不出因都江堰/為成都七州縣水利力請當事修三伯洞古埭里)¶
　　　(人徳焉著有鵲符齋集/邑人公舉崇祀鄉賢)¶
<pb:KR2k0052_WYG_009-66b>¶
　　　唐大陶(成都人順治丁酉舉人康熙十年知山西/長子縣以經術飭吏治公庭清暇有調鶴)¶
　　　(鳴琴之趣未久/去官人皆惜之)¶
　　　楊兆熊(什邡人康熙己酉舉孝亷任湖廣漢陽令/多惠政後解組歸里敎授生徒原本經術)¶
　　　(粹然一出於正/  以上人物)¶
　　重慶府¶
　　　李芳述(字賛芝合州人康熙十九年勇畧將軍趙/良棟從白水江入川芳述率先納欵隨)¶
　　(大兵進𠞰吳逆餘黨收復滇黔累官西寧總鎮擢貴/  州提督整飭營伍懾服苗蠻加太子少保卒於官)¶
(贈太子太傅鎮遠將軍諡壯/      敏  以上崇祀鄉賢)¶
<pb:KR2k0052_WYG_009-67a>¶
　　　簡　上(字謙居號石潭巴縣人性至孝幼值歲饑/嘗孤身百里外負米養親順治辛卯舉於)¶
　　　(鄉知直隷鉅鹿縣事以亷能擢吏部文選司郎中/提學江南後補廣西右江道所入俸多分給族黨)¶
　　　(貧乏著有四/書彚解行世)¶
　　　劉如漢(字倬章號雙山巴縣人順治乙亥進士選/庶吉士受職檢討後補兵科給事中章數)¶
　　　(上皆報可累遷副都御史巡撫江西未抵任/丁外艱哀毁骨立尋以疾卒  䘏典甚優)¶
　　　覃　銓(字公簡巴縣人癸丑歲貢吳逆廹以偽/職銓百計逃免後家居授徒多所成就)¶
　　　茍金徽(合州人康熙甲子登賢書性孝友潛心理/學初任廣東曲江令以卓異陞廣西新寧)¶
　　　(州牧丁繼母艱慟甚抵/家三日卒  以上人物)¶
<pb:KR2k0052_WYG_009-67b>¶
　　保寧府¶
　　　張思房(閬中人累官貴州黎平府知府改陜西鞏/凉二府同知其守黎平時滇寇未靖思房)¶
　　　(折衝禦侮不少挫致政歸十餘年/屢舉鄉飲大賓  以上崇祀鄉賢)¶
　　　劉沛先(字棠溪閬中人性沈黙寡言笑順治甲午/舉於鄉任山東東阿令擢刑科給事中遷)¶
　　　(兵科掌印給事條陳蜀中轉運情形蜀疆無匱乏/之虞秦民省轉輸之苦)¶
(聖祖嘉納之後以目/      疾歸里尋卒)¶
　　　王來熊(字夢叶劒州人順治丁酉鄉薦性剛/介任河南新野令宦歸囊槖蕭然)¶
　　　趙𢎞覽(字僧照劒州人少遭亂未嘗廢學中順治/戊戌進士任江西廬陵令以憂去補江南)¶
<pb:KR2k0052_WYG_009-68a>¶
　　　(虹縣令有徳政虹/人感之祀名宦)¶
　　　冉　徳(廣元人康熙丙午舉於鄉避吳逆㣲聘逃/匿深箐中賊刼其父徳奔救臨以刃弗去)¶
　　　(賊義而釋之蜀平選/陜西西寧縣知縣)¶
　　　李先復(字曲江南部人康熈壬子舉人初任山東/曹縣令後補湖廣大冶縣有惠政行取浙)¶
(命輓運江道御史厯官兵部左侍郎西陲用兵奉政歸囊/      軍需至巴里坤晉工部尚書雍正元年致)¶
　　　(無餘貲然性喜施與每甘淡/泊以周貧乏  以上人物)¶
　　順慶府¶
　　　趙心抃(字清章西充人壬子鄉薦任山西太平令/報最擢兵科給事中章疏十上皆闗國計)¶
<pb:KR2k0052_WYG_009-68b>¶
　　　(條陳蜀省事宜尤中時弊解官歸杜門却掃鄉人/忿争者輒婉言開道多所感悟  以上崇祀鄉賢)¶
　　　郭榮貴(字仲禹渠縣人性任俠明末羣寇蜂起榮/貴首倡義率弟榮高及族里數千人築砦)¶
　　　(大斌山為保障計會賊吳應元驅衆二萬焚掠鄰/水大竹將至渠榮貴詭詞約好乗機殺應元及左)¶
　　　(右數十人衆驚潰順治戊子秋賊楊秉印衆數萬/踞禮義城與斌山對壘相持一載榮貴乗間走成)¶
　　　(都投撫軍李國英請為前驅國英遣總兵盧光祖/馬化豹統兵從榮貴破之東北二道始入版圖)¶
　　　陳　瑺(營山人中順治辛卯鄉試會多盜率鄉勇/力保地方歲大饑與弟&KR2196;設塲給粟存活)¶
　　　(甚衆後任湖廣耒陽令以/賢能著耒人建祠祀之)¶
　　　陳　&KR2196;(瑺之弟順治辛卯與兄同舉於鄉知/河南郾城縣著有四書彚解行世)¶
<pb:KR2k0052_WYG_009-69a>¶
　　高儀坤(字寧一西充人性孝友順治甲午薦於鄉/授浙江平陽縣令卒於官無歸窆資平陽)¶
　　(民號泣斂賻/送櫬歸里)¶
　　羅為賡(字西溪南充人順治甲午鄉薦任浙江孝/豐令民徳之立祠祀焉擢行人致仕歸里)¶
　　馮天培(字黙佑西充人順治甲午領鄉薦第一任/福建漳平縣知縣邑人徳之耄年解綬還)¶
　　(鄉值歲祲炊粥/賑饑存活無數)¶
　　陳汝昌(營山人性嗜學值明季避兵奔走雖流離/中手不釋巻順治丁酉科領鄉薦任江南)¶
　　(太平令/有賢聲)¶
　　黄世臣(字柱伯西充人順治丁酉舉於鄉康熈二/年任夾江敎諭日以經術與諸生相切劘)¶
<pb:KR2k0052_WYG_009-69b>¶
　　(後遷江南來安知縣時值旱蝗世臣募民捕蝗滿/一石者給錢一緡稻五斗民争捕以獻蝗不為災)¶
　　陳　扆(字補袞西充人順治丁酉舉人任/山東鉅野令一介不取民稱其亷)¶
　　蒲昌迪(渠縣人順治丁酉舉人任山東鄆城令陞/山西絳州牧鄆人籲留不忍其去昌迪喜)¶
　　(奬拔後進鄆城庶常魏希徵絳州庶常李復泌等/皆於布衣受知後致仕歸卒於道絳人請入名宦)¶
　　王之麟(字呈祥西充人康熙癸卯鄉薦寡言笑人/不敢干以私任廣東番禺令為政不尚苛)¶
　　(察/)¶
　　彭際盛(字於斯南充人康熈六年以明經任河南/武陟令邑有沁水厯為民患際盛捐金修)¶
　　(築隄塹民得安堵歲丁未蝗蝻為災深夜䖍禱/蝗竟飛去後乞休歸民立祠祀之  以上人物)¶
<pb:KR2k0052_WYG_009-70a>¶
　敘州府¶
　　樊　曙(字旭東宜賔人明末以門廕襲指揮僉事/博通典籍寇亂後家業蕭然躬耕養母弟)¶
　　(㬚流寓滇中老艱嗣息遣人迎歸為之置妾生一子/吳逆迫以偽命力拒之年七十二卒著有楚澤吟)¶
　　(諸刻鄉以上/崇祀  賢)¶
　　宗敦一(字凌霄宜賓人前明進士知江南旌徳縣/愛民好士厯江南巡按督學御史)¶
　(國朝督學順天/  官至通政使)¶
　　李迎晙(號青梅隆昌人前明進士順治間/工部右侍郎徳望政績卓然稱異)¶
　　蕭　韶(屏山人歲貢生讀書天魁山一時從遊者/悉經明行修之士當事額其廬曰儒林師)¶
<pb:KR2k0052_WYG_009-70b>¶
　　(表後任開/縣訓導)¶
　　李　謨(字采臣富順人中康熙甲子鄉試性孝友/尤慷慨好義與友人楊文茲北上文茲卒)¶
　　(於都謨為經理後事扶櫬回籍後任河南太康令/有亷名尋致仕歸依然寒素平居言動不茍教授)¶
　　(生徒每以收放心為急務又謂聖狂之别須於/起念處省察嘗設敎峚山學者困稱峚山先生)¶
　　鄒宗浩(屏山人康熙戊寅歲貢/甘貧嗜學白首弗衰)¶
　　胡相才(屏山人康熙己卯鄉薦力學不倦為/一邑師表赴選中途病卒人甚惜之)¶
　　樊敘倫(字仲彞宜賓縣貢生幼失父奉母避吳逆/亂荒山乏食覓糧數百里外為賊所得監)¶
　　(守甚嚴無計得脫會兵弁覓能書者敘倫稍見禮/重遂以老母在哭告兵弁感動至深夜給米少許)¶
<pb:KR2k0052_WYG_009-71a>¶
　　(縱之潛逃及抵母所母病且死敘倫呼搶/大慟具棺殮時平扶舁歸葬人稱其孝)¶
　　陳暻雯(字杲亭富順人康熙乙未進士家貧力學/自號破愚子任廣東樂昌令居官數年懷)¶
　　(清履潔昌人稱其/有守  以上人物)¶
　䕫州府¶
　　程正性(字存存萬縣人順治十六年以貢生任北/直開州州同陞河南睢州牧建學宫置書)¶
　　(院歲捐俸敎育貧士遷雲南永寧/同知以疾卒於官  以上人物)¶
　龍安府¶
　　張偉竒(字素臣松潘衞人性孝友喜讀書尢長於/言兵康熙十一年拔貢因母疾侍湯藥不)¶
<pb:KR2k0052_WYG_009-71b>¶
　　(就選家居敎授生徒多所成就又獻䇿當事撫綏/蠻部逺人率服以子元佐貴)¶
(誥封榮禄大夫賢以/    上崇祀鄉)¶
　直隷嘉定州¶
　　杜廷玉(州人登甲子賢書性孝友文行高卓尢喜/曲成後學生平好義樂施州人慕之合請)¶
　　(入祀/鄉賢)¶
　　朱軫裔(字三瞻嘉定州人性敦孝友厯患難如一/康熙己酉登鄉薦任浙江景寧知縣慈惠)¶
　　(愛民人咸戴之厯任十五年陞南城兵馬司指揮/使悉除陋弊尋以年老乞休至邯鄲道中病卒)¶
　　鄒養浩(榮縣人制行端方康熙九年入庠後值吳/逆據蜀屏居抗節不赴選舉)¶
<pb:KR2k0052_WYG_009-72a>¶
　(國朝恢復後始出應歲試食餼後登歲薦任重慶府/  學訓導課士之法以忠孝為本文藝次之士習丕)¶
　　(變至今有/道學之稱)¶
　　吳良璧(字夢星榮縣人康熙壬子副榜吳逆叛據/時綱羅人士良璧隱居萬山中敎授生徒)¶
　　(康熈二十一年司/鐸丹稜講學不倦)¶
　　楊　蒧(字聖與犍為人康熙辛酉領鄉薦由江安/敎諭卓異擢湖廣宜章令兼攝鄰邑俱有)¶
　　(亷聲解組後宜/民立生祠祀之)¶
　　袁開聖(峩眉人康熙丁卯舉於鄉家貧力學不倦/邑人師事之由成都敎授卓異遷江南泰)¶
　　(興令解組後泰興人繪/像祀之  以上人物)¶
<pb:KR2k0052_WYG_009-72b>¶
　直隷邛州¶
　　植敏槐(字穉青邛州人順治辛卯鄉薦明季寇患/邛郡書籍多燬敏槐家藏禮記存要一書)¶
　　(潛心研究承平後邛郡諸生治禮記者皆賴其傳/築室白鶴山南敎授生徒二十餘年學者稱鶴山)¶
　　(先生物以/上人)¶
　直隷潼川州(雍正十二/年陞為府)¶
　　張泰階(鹽亭人順治辛卯舉於鄉幼值寇變父被/擄泰階哀求請代賊感動并釋之事繼母)¶
　　(孝撫諸弟友愛/甚篤鄉里稱之)¶
　　張象翀(字六飛安岳人康熙甲辰進士父母早逝/每值忌日致奠盡哀如初喪始宰饒陽力)¶
<pb:KR2k0052_WYG_009-73a>¶
　　　(請裁減驛站邑多偷盜亷得首惡盡法治之盜風/頓&KR1178;擢知膠州設養生堂葺藥室撫嬰療病全活)¶
　　　(甚衆所著有/處和詩集)¶
　　　陳四聰(鹽亭人事親至孝孺慕之思垂老不忘生/平以誠信自矢尤好奬進後學士林奉為)¶
　　　(楷/範)¶
　　　張　烺(字冲寰遂寧人敎子鵬翮成進士厯官中/外烺屢膺)¶
　(封典淡若寒素刻感應篇修萬里橋廣行善事康熈五/    十二年入  都門敬祝)¶
(聖祖六旬萬壽慰問良久有八卒/賜養志松齡扁額年八十)¶
(賜祭葬祀以上崇/        鄉賢)¶
<pb:KR2k0052_WYG_009-73b>¶
　　　楊應魁(射洪縣人騰龍子精通滿漢文字戴本朝/特用任敘瀘道實心愛民民咸感  至今)¶
　　　(祝/頌)¶
　　　李仙根(字南津遂寧人順治甲午登賢書辛丑成/進士)¶
　　(廷試第二授翰林院編修康熙六年安南黎維禧奪/  高平莫元清搆怨侵殺維禧奪高平元清奔皈朝)¶
(聞仙根皈朝滇界也廣西總兵王會奏安南正使/      以内祕書院侍讀加一品服充)¶
(勅諭黎氏移元清於廣西南寧府且致書維禧責安南臣/      工誤國十節往復千端安南君臣始奉)¶
(詔後累官戸部錢法侍郎生平工書法/      嫻文辭有安南使事紀要行世)¶
　　　張鵬翮(字運青遂寧人康熙庚戌進士授庶吉士/由部曹出守蘇州遷河東鹽運使司歴兵)¶
<pb:KR2k0052_WYG_009-74a>¶
(聖祖仁部左侍郎康熈二十六年/      皇帝南巡)¶
(特簡浙江巡撫額轉兵部右侍郎督學江南秉公校士尋/欽賜懷冰雪扁)¶
(欽命回遷都察院左都御史江總督又/      籍祭告江瀆補授兩)¶
(命查西安蠲賑改授河道總督兵部尚書加進吏部尚書/    太子太保在任八年轉工戸二部尚書)¶
　　(太雍正元年晉秩大學士兼吏部尚書卒於官/  子太傅文華殿)¶
(賜祭𦵏諡文/      端)¶
　　　周嗣胡(字參兩號遯菴安岳人年十有五補博士/弟子員留心帖括博涉經史累躓棘闈隱)¶
　　　(居敎授大為士林推服晚年廬/於祖墓絶跡城市以詩文自娛)¶
<pb:KR2k0052_WYG_009-74b>¶
　　　彭士垣(遂寧人康熙癸夘舉人砥礪/家修楷模一邑  以上人物)¶
　　直隷瀘州¶
　　　曾　亮(瀘州人康熙甲子舉人有同族孀婦子女/孤貧流寓他邑亮移歸瀘郡經理其家婚)¶
　　　(嫁俱力任之授浙江鄞縣令視民如子力/拯窮困逾年致仕歸琴書外一無餘槖)¶
　　　李鳴珂(字名玉合江人淹貫經史/著述甚富  以上人物)¶
　　直隷資州¶
　　　胡世安(字處静别號菊潭井硏人少有異才事親/孝前明進士選庶常分校禮闈典試兩浙)¶
(世祖章所得皆名儁我學士遷禮部侍郎晉尚書/      皇帝擢為翰林)¶
<pb:KR2k0052_WYG_009-75a>¶
　　(國初典章文物以及厯律多所㕘定後官至大學士/  及卒)¶
(聖祖仁皇帝賜祭葬/      廕䘏有加)¶
　　　王師保(字元燮資陽人性亷静以厚徳著登前明/鄉薦任五河令凡利民事多方區畫值歳)¶
　　(國歉力請蠲漕米賑恤擢戸曹邑人扳輿泣送解組/  朝以原官督理鳯倉設法轉輸著有成績後)¶
　　　(寓五河年七十六卒民/建祠祀之  以上人物)¶
　　直隷綿州¶
　　　李　鑑(字涵白安縣人前明進士任北直永清令/以戅直忤權貴調湖廣黄陂有禦寇功累)¶
　　(國遷宣雲巡撫總督宣大三鎮尋罷歸復起西夏巡/  初仍原官後)¶
<pb:KR2k0052_WYG_009-75b>¶
　　　(撫當榆林告警鑑坐運帷幄不折一矢而靈州奏/㨗未幾寇復犯榆林鑑授方畧大破之又濬河道)¶
(賜祭葬豁賠糧剔弊除奸靈人深徳之及卒/      廕二子)¶
　　　張舜舉(順天籍進士四川綿竹人順治六年授陜/西蒲城知縣旹蒲為王永强竊據暨底定)¶
　　　(城市一空舜舉招集流亡又慮兵民難/以雜處建立營房兵民俱便邑境以寧)¶
　　　白良玉(字田生梓潼人幼有智計時土賊為害畫/䇿捍禦庇䕶鄉鄰生平重義輕財於師友)¶
　　　(間一無恡惜順治甲午舉於鄉康熈七年任山西/高平令減浮耗除雜徭善政良多歴七載以亷能)¶
　　　(行取考授科員抵京卒高平人仕於/者為醵錢以助殯殮焉  以上人物)¶
　　直隷達州¶
<pb:KR2k0052_WYG_009-76a>¶
　　唐敬一(字慎齋達州人順治甲午舉於鄉厯官洮/岷副使獄冇寃囚擬大辟者十七人久未)¶
　　(決敬一訊得其狀後俱省釋又勘醴泉/盜案全活無辜甚衆  以上崇祀鄉賢)¶
　¶
　¶
　¶
　¶
　¶
　¶
<pb:KR2k0052_WYG_009-76b>¶
　¶
　¶
　¶
　¶
　¶
　¶
　¶
　四川通志巻九下¶
