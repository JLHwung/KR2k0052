# -*- mode: mandoku-view; -*-
#+TITLE: 四川通志
#+DATE: 2015-08-24 22:42:50.795587
#+PROPERTY: ID KR2k0052
#+PROPERTY: BASEEDITION WYG    
#+PROPERTY: JUAN 卷二十三
<pb:KR2k0052_WYG_023-1a>¶
欽定四庫全書¶
　四川通志卷二十三¶
　山川¶
　　天地之氣結而為山融而為水其經緯流峙之迹¶
　　固兩間之脈絡所為顯呈其象也蜀自大禹隨刋¶
　　岷嶓而外有峩眉劒門遥與太華爭其秀異至江¶
　　水則發源於岷山逺近衆流奔㑹經渝城過三峽¶
　　而趨海若以朝宗焉以故神氣勃發地靈人傑山¶
<pb:KR2k0052_WYG_023-1b>¶
　　水之竒固已甲於天下矣至於奠麗一方安瀾萬¶
　　里更足徴其獻瑞呈祥効靈於¶
　盛世則凡人力所通莫不梯航而共戴尊親云爾作¶
　　山川志¶
　成都府¶
　　成都縣(附/郭)¶
　　武擔山(在城内西北隅後漢方術傳公孫述時武/擔山折蜀記武都山精化為女子蜀王開)¶
　　(明納為妃不習水土而死王遣五丁于武都山擔/土為冢盖地數畝髙七丈上有石厚五寸徑五尺)¶
<pb:KR2k0052_WYG_023-2a>¶
　　(瑩潔號曰石鏡用表其門又傳成都内及毘橋側/有一折石長二丈云是五丁擔也三國志漢昭烈)¶
　　(即位于武擔山之南即此裴松之日在縣西北/章懐太子曰在縣北二百步明蜀府建于其陽)宋¶
　　興山(在縣北/三十里)昇仙山(在縣北十里一名星宿山唐/咸通十一年南詔宼成都將)¶
　　(軍宋威敗之蠻退保星宿山梁開/平二年王建講武于星宿山即此)威鳳山(在縣北/十八里)¶
　　(一名石斛山蜀後主禪嘗習射于此又名學射山/唐光啓三年王建攻陳敬瑄拔漢州進軍學射敗)¶
　　(敬瑄將句惟立遂攻彭州同文淵錄成都燕㑹一/春為常然各有定處惟上已學射山之集為盛)¶
　　天回山(在縣北三十里舊名天隳唐明皇幸蜀至/此及聞長安平車駕乃回因更名下有天)¶
　　(回/鎮)龍華山(在縣西南五十里濵江山/有段文昌讀書處故名)二江(史記李/冰穿二)¶
<pb:KR2k0052_WYG_023-2b>¶
　　(江成都之中括地志大江一名汶江一名流江一/名笮橋水一名清江亦名外江西南自温江縣流)¶
　　(来又云郫江亦名成都江一名市橋江亦名中江/亦曰内江西北自新繁縣界流来二江並在益州)¶
　　(成都縣界杜預益州記二江者郫江流江也風俗/通秦昭王使李冰為蜀守開成都縣兩江溉田萬)¶
　　(頃神須取女二人以為婦冰自以為女與神婚徑/至祠勸神酒酒桮澹澹因厲聲責之遂忽不見良)¶
　　(乆有兩蒼牛鬭于江岸有間輙還流江謂屬官曰/吾鬭疲極不當相助耶南向腰中正白者我綬也)¶
　　(主簿刺北面者江神遂死宋郡縣志初李冰既鑿/離堆又開二渠一由永康過新繁入成都謂之外)¶
　　(江俗名走馬河一由永康過郫入成都謂之内江/蜀人以此水濯錦鮮明故又名錦江華陽國志亦)¶
　　(云蜀時濯錦流江中則鮮明也又李冰穿郫江檢/江别支雙流過郡下水經注成都直西門曰郫江)¶
<pb:KR2k0052_WYG_023-3a>¶
　　(北折左對繁田水又東至廣都北岸南入於江斯/為北江晉永寧元年李特軍至廣漢羅尚在成都)¶
　　(阻長圍縁郫水作營自都安至犍為七百里二年/特攻尚水上軍特從盎底渡黨徒從赤水渡入郫)¶
　　(寰宇記府西四里有都江宜造粉一名粉江皆此/水也又名清逺江宋咸平三年王鈞陷益州雷有)¶
　　(終討之敗賊于昇仙橋東進至清逺江浮橋而渡/築壘于城北門外收羊馬城進逼羅城别將秦翰)¶
　　(又於城北魚橋列築土山賊遂敗走亦即此俗以/合于流江通謂之二江宋元豐志二江舊從府西)¶
　　(入城自髙駢築羅城遂從西北作麋棗堰塞故瀆/更作新渠導外江繞城西而北内江繞城西而南)¶
　　(下流仍合于舊渚舊渚合江亭也舊志内江由城/南外江由城北至濯錦橋合流按都江上流即油)¶
　　(子河自郫縣東南流四十里/經縣北闗外轉東入錦江)金水河(在城内唐白/敏中所開舊)¶
<pb:KR2k0052_WYG_023-3b>¶
　　(名禁河吴師孟導水記自髙駢築羅城堰麋棗二/江惟餘一脈自城西北隅鐵窓潛流入城嵗乆遂)¶
　　(絶宋天禧中王覿知成都博訪父老得鐵牕石渠/故基循渠而上十里許至曹波堰接上流溉餘之)¶
　　(棄水于是導之自西門循大逵而東注于衆小渠/又西南隅至窰務前閘南流之水自南鐵窓入城)¶
　　(于是二渠既釃股引而東派别為四大溝脈散于/居民夾街之渠而輻輳于米市橋之瀆又東匯于)¶
　　(東門而入江民以為便乆之復塞大觀初席旦復/疏導之宣和末旦子益以舊渠堙廢復修築城西)¶
　　(外堤引江水入城如故作三斗門節之并議嵗加/修治舊志云王明叟度大光范成大相繼修之明)¶
　　(初建蜀府改曰金水河舟國朝来乆經淤塞雍/正九年廵撫憲徳復開  楫往来民甚便之)三¶
　　台井(在城内舊天慶觀内隋文帝夢三台星隕于/西南化為井遣人潛訪未獲有道士馮善英)¶
<pb:KR2k0052_WYG_023-4a>¶
　　(者修池忽得二井每/汲一水則二井皆動)拳扠井(在縣西北相傳五丁/嘗于此為角觝戲渴)¶
　　(甚以拳擊地泉/水湧出今乆廢)菊井(在廢蜀府/蕭牆内)龍淵井(在府西聖/夀寺大殿)¶
　　(内/)通仙井(在嚴真觀方輿勝覽與綿竹縣君平宅/井相通昔有人淘井得三錢徑可二寸)¶
　　(恍惚不安因復投井中立愈/或謂此錢即君平擲卦錢也)摩訶池(元和志在府/城中唐咸通)¶
　　(十二年南詔入寇民爭入城時城中乏水取摩訶/池泥汁澄而飲之寰宇記汙池一名摩訶池蕭摩)¶
　　(訶所置在錦城西方輿勝覽隋蜀王秀築廣子城/取土于此因為池有僧見之曰摩訶宫毗羅盖梵)¶
　　(語謂摩訶為大宫毗羅為龍謂此池廣大有龍耳/陸游渭南集摩訶池入蜀王宫中泛舟入池曲折)¶
　　(十餘里至宋世蜀宫後門已為平陸然猶呼為水/門也明初其地填為蜀藩正殿西南尚有一曲水)¶
<pb:KR2k0052_WYG_023-4b>¶
　　(光漣/漪云)萬嵗池(在縣北十里華陽國志張儀築城取/土於此因成池水經注作萬頃池唐)¶
　　(志縣北十八里有萬嵗池天寳中章仇兼瓊築隄/積水溉田宋紹興中制置使王剛中復疏之累土)¶
　　(為防植榆栁表以石柱方輿勝覽池側有龍壇唐/開元中旱有僧云池中龍違天降雨為天所誅僧)¶
　　(取其骨焚之為之/立塔呼為龍壇)洗墨池(在縣治前漢揚雄草太/𤣥經處宋米芾書洗墨)¶
　　(池三字知府耿定力勒之石萬厯十六年左布政/程正誼濬廣地基甃石為岸建大㕔五楹南向今)¶
　　(俱廢康熙二年知府冀應熊建草亭木/橋亦書洗墨池三字勒石以紀其事)¶
　　華陽縣(附/郭)¶
　　大面山(在縣東二/十八里)六對山(在縣南六十里相傳蜀/後主自新津修覺山回)¶
<pb:KR2k0052_WYG_023-5a>¶
　　(至廣都見十二峯有/三峯六對之語故名)鐵爐山(在縣南六十里五代/時有日者占此山當)¶
　　(出異人乃掘斷之有羅氏墓松根纒/棺狀若雙龍取刀斷之血流不止)西山(在縣西/一名雪)¶
　　(嶺杜甫詩雪嶺界天白又云/東郭滄江合西山白雪髙)錦江(在縣南俗名府/江即岷江支流)¶
　　(自郫縣東南六十里至縣南轉東合都江下流三/十里至二江寺合流江汶江經仁夀縣西北入眉)¶
　　(州界後漢建武中吳漢征公孫述乗利逼成都去/城十里阻江北立營作浮橋使副將劉尚屯江南)¶
　　(相去二十餘里述遣將謝豐等攻漢而别遣兵劫/尚使不得相救漢潛師就尚于江南大戰斬豐即)¶
　　(此水經注江水自郫縣東北經成都縣南又東至/廣都為南江亦名錦江織錦濯之於此則甚鮮明)¶
　　(濯以他水則錦闇矣元和志大江在成都縣南七/里蜀中又謂之笮橋水此水濯錦鮮于他水又在)¶
<pb:KR2k0052_WYG_023-5b>¶
　　(華陽縣南六里明末張獻忠欲移錦江而涸其流/穿地數仞實黄金瑶寳累億萬下土石以填之然)¶
　　(後決隄放流/名曰錮金)汶江(在縣南十五里自新津雙流縣/流入東北流二十里合流江)¶
　　流江(在縣南二十五里亦自雙流縣流入東北流/二十五里合汶江二江合流里許至二江寺)¶
　　(入錦/江)象耳池(在江瀆/廟西)浣花溪(在縣南五里方輿勝/覽一名百花潭按吳)¶
　　(中復冀國夫人任氏碑記夫人微時見一僧墜汚/渠為濯其衣百花滿潭因名其潭曰浣花杜子美)¶
　　(嘗居此又女校書薛濤家潭旁以潭水造為十色/箋唐李義山詩浣花箋紙桃花色宋韓浦詩十樣)¶
　　(鸞箋出益州寄来新自浣溪頭蜀檮杌乾徳五年/四月十九日王衍出㳺浣花溪龍舟綵舫十里綿)¶
　　(亘日方午暴風起有白魚自江心騰空而去州人/每嵗于是日泛溪謂之大游江傾城而往巷里闐)¶
<pb:KR2k0052_WYG_023-6a>¶
　　(然陸游曰予在蜀數年每赴此㑹必遇晴/明戴白之老亦云未嘗見浣花日雨也)解玉溪¶
　　(在城内大慈寺南唐韋臯所/鑿溪中細沙可以解玉今廢)板橋灘(在縣南合江/亭下五里自)¶
　　(蜀下峽之/第一灘也)諸葛井(在城東武侯祠内相傳武侯/欲通井絡王氣於此為井)薛¶
　　濤井(舊志玉女津在錦江南岸水極清冽為蜀藩/製錦箋處有堂室數楹令卒守之每年定期)¶
　　(命匠製紙以為上進表疏寰宇記益州舊貴薛濤/十色箋短狹纔容八行段氏游蜀記竹惟九種箋)¶
　　(惟十/色)龍躍池(在縣東南十二里隋開皇中欲伐陳/鑿此池以教水戰王衍乾徳元年以)¶
　　(龍躍池為宣化苑即此舊志作躍龍池誤按摩訶/龍躍本二池蜀檮杌王建武成元年改摩訶池為)¶
　　(龍躍池王氏開國記建將薨兩月摩訶池有/鶢鶋来集衍即位改龍躍池為宣化池俱誤)千秋¶
<pb:KR2k0052_WYG_023-6b>¶
　　池(在縣東五里秦張儀所鑿華陽國志城東有千/秋池又城北有龍壩池城西有栁池水經注龍)¶
　　(壩作龍隄又城之/西北有天井池)江瀆池(在城南江瀆廟前廣二/十五畝昔有二亭今廢)¶
　　雙流縣¶
　　應天山(在縣南八里南接宜城山唐僖宗幸此/賜名隋志雙流縣有女伎山或曰即此)宜¶
　　城山(在縣南十里/山出紫芝)聖燈山(在縣東南八里一名普/賢山世傳昔有聖燈現)¶
　　(蜀太后詩所恨風光㸔/未足却驅金翠入龜城)大塔山(在縣南二十里方/輿勝覽有阿育王)¶
　　(塔因名元和志在/廣都縣東四十里)簇橋河(在縣東北十/里即流江)簇錦河(在/縣)¶
　　(東二十里即汶川與笮橋河謂之二江皆/自温江縣流来下流入華陽縣界合府江)大江(在/縣)¶
<pb:KR2k0052_WYG_023-7a>¶
　　(東北即皁江也自温江縣/流入又東南入眉州界)黄水河(在縣西南十五/里自温江縣流)¶
　　(入南流四十里過縣東/至彭山縣界合岷江)牛飲水(在縣北元和志在/廣都縣西三里寰)¶
　　(宇記有清水在雙流縣西十里牛飲水之末流/也昔陳鄭家此每羣牛飲江水為之竭故名)色¶
　　水(在縣西五里/源出岷江)¶
　　温江縣¶
　　大墓山(在縣北二十五里土/人云是魚鳧王墓)女郎山(上南志在温/江張魯女浣)¶
　　(衣石上感赤光之祥而懐孕生二龍及女死將殯/柩車忽騰空飛躍升此山遂葬焉其浣衣石猶在)¶
　　大江(在縣西南自灌縣流入一名皁江元和志大/江俗謂之温江南流經縣西一里出麩金又)¶
<pb:KR2k0052_WYG_023-7b>¶
　　(皁江在縣西十里寰宇記大江在縣西二百步自/青城縣流入又岷江在縣西二里按岷江俗名三)¶
　　(渡水在縣西十里自灌縣流入又南流五十里入/雙流縣界又大皁江俗名新開河本岷江自灌縣)¶
　　(布袋口分派入縣界又分為二派皆東南流一派/經縣西轉南名楊栁河又二十里入雙流縣界名)¶
　　(黄水河至彭山縣界入岷江一派經縣城東又分/為二支一支南流合楊栁河一支東流入雙流縣)¶
　　(為流汶二/江之源)府河(在縣西一里自灌口流来/繞城西南下流入府界)清水河¶
　　(在縣東/三十里)玉石河(在縣北/十里)新源水(在縣西唐志温江/縣有新源水開元)¶
　　(二十三年長使章仇兼瓊因隋/蜀王秀故渠開通漕西山竹木)馬壩渠(在縣西北/元和渠志)¶
　　(鹿角之北涯有渠曰馬壩東流至成都入於南江/渠東行二十餘里水決其南涯四十有九每嵗疲)¶
<pb:KR2k0052_WYG_023-8a>¶
　　(民力以塞之乃自其北涯鑿二渠與楊栁渠/合東行數十里與馬壩渠㑹而渠成安流)¶
　　新津縣¶
　　天社山(在縣南三里水經注文井江至武陽天社/山下入江元和志北枕大江南接連嶺每)¶
　　(益土有難/人多依焉)修覺山(在縣東南五里山有修覺寺紀/勝亭杜甫嘗遊焉其上為雪峰)¶
　　(亦名寳華山其下為三江渡唐/志新津有主簿山或以為即此)平岡山(在縣南五/里與天社)¶
　　(山相/連)稠稉山(在縣南八里方輿勝覽稠稉/山有草名稠稉服之可長生)平盖山¶
　　(在縣北三十里崔/孝通于此得道)寳資山(在縣東/南三里)大江(在縣北即/皁江也自)¶
　　(温江縣流入又東南入眉州界九域志縣有皁江/水經注江水自江源又東南經武陽縣&KR1514;江入焉)¶
<pb:KR2k0052_WYG_023-8b>¶
　　(又與文井江㑹又東至彭山縣志云岷江正派曰/金馬河自雙流縣流来又南二十里合洋馬河西)¶
　　(河至縣東門外又合南/河五十里入彭山縣界)味江(在縣北自崇慶州流/入又東流十五里經)¶
　　(縣/北)文井江(在縣南自崇慶州流入大江即古僕千/水也漢志臨卭縣僕千水流至武陽入)¶
　　(江水經注自臨邛承布僕水東經江原縣又東至/武陽縣天社山下入江元一統志有白木水自卭)¶
　　(州依政縣流入經/天社山下入江)洋馬河(在縣北自崇慶州流入/又東七里入岷江漢志)¶
　　(&KR1514;江自江原縣南/至武陽入江即此)鐵溪河(在縣南十三里流入白/木河昔武侯烹鐵於此)¶
　　(因/名)石魚河(在縣西自雙流縣/流来東入大江)南河(在縣南自邛州/流来又東二十)¶
　　(里入/大江)夜郎溪(在縣東南二里自縣南夜/郎壩来至縣東南入江)龍池(在縣北/五里)¶
<pb:KR2k0052_WYG_023-9a>¶
　　金堂縣¶
　　三學山(在縣東十里唐景福元年王建攻楊晟於/彭州楊守亮遣將符昭救之營三學山建)¶
　　(將華洪拒却之蜀王衍咸康初㳺漢州三學山即/此上有法海普濟廣濟三寺又有佛跡石文理温)¶
　　(潤非世間追琢所能山下有隘口壁/立惟一路可通人騎謂之三學隘)昌利山(在縣/東北)¶
　　(十三里有一石室三門中可/容百人今人呼為三龍門)萬安山(在縣北十五/里相傳洪水)¶
　　(時棲其上者萬人俱得免/因名山有三脊雷霆所分)蟠龍山(在縣南五十里/山勢盤旋起伏)¶
　　(如龍宋馮當時詩一别蟠龍又十年水光山色/兩依然功名未立羞重到撫劒長歌夜不眠)九¶
　　頭山(在縣東南十五里/上有九峯因名)金臺山(在縣東南五十里/山髙聳如臺九域)¶
<pb:KR2k0052_WYG_023-9b>¶
　　(志金水金堂二縣皆有金臺山明一統志兩山拱/峙河流其中相傳望帝相鼈靈所鑿宋轉運韓璹)¶
　　(復修之以通舟楫/亦曰金臺峽口)雲頂山(在縣南五十里有神泉/方丈許澄清如鏡雲霞)¶
　　(常覆其上隋志金泉縣有石城山寰宇記雲頂山/本名石城山其狀如城在金水縣唐天寳六載改)¶
　　(為雲頂宋淳祐三年余玠城雲頂山以備外冦為/州治所寳淳祐六年䝉古將鈕璘入成都蜀帥蒲)¶
　　(澤之命楊大淵等守劒門及靈泉山鈕璘大破/大淵兵於靈泉進圍雲頂山扼其歸路即此)聖¶
　　燈山(在縣東/三十里)望蜀山(在縣東/南二里)銅盤山(寰宇記在縣/西北二十里)¶
　　(接雒縣南接新都山形如盤雒水/彌牟毘江三水皆經此山下合流)白神山(在縣南/方輿勝)¶
　　(覽在軍城西南周/三里髙五十步)壁山(在縣北/五里)棲賢山(寰宇記在/縣東北十)¶
<pb:KR2k0052_WYG_023-10a>¶
　　(三里李八百昔遊此山因有棲賢之號側/有洞莫知所止又有石菴一所内有丹竈)銅官山¶
　　(在縣東北接中江縣界隋志金泉縣有銅官山元/和志在金水縣北四十五里寰宇記景龍二年割)¶
　　(屬元武縣方輿勝/覽亦名金水山)焦山坡(在縣東十五里前中/後三江合流于此)金¶
　　堂峽(在縣東二十里兩山錯峙相傳鼈/靈所鑿宋轉運使韓璹復修之)湔水(在縣/東北)¶
　　(自新都縣流入又東南入簡州界元和志謂之中/江寰宇記在懐安軍西北偕漢州彌牟雒水毘橋)¶
　　(等三水至金堂合為一江入陽安縣界舊志中江/在縣東北十二里上流即清白江自漢州流入又)¶
　　(南流二十五里至焦山坡前後兩江總名為金堂/河又東南曲流九十里出金堂峽入簡州通名為)¶
　　(中/江)雒水(在縣東北自漢州流入合湔水漢志綿竹/縣綿水東至新都入雒雒縣雒水南至新)¶
<pb:KR2k0052_WYG_023-10b>¶
　　(都入湔水經注雒水自雒縣又南至新都縣與綿/水合又與湔水合亦謂之郫江又至牛鞞寰宇記)¶
　　(雒水在縣北二十三里又謂之後江在縣東北十/七里上流即石亭江自漢州流入合綿陽河又南)¶
　　(流二十四里至焦/山坡合前中二江)沱江(在縣南自新都流入合湔/水亦曰五城水晉義熙初)¶
　　(毛璩請討桓振使譙縱等出涪水縱至五城水口/遂作叛水經注涪水枝津西經五城界為五城水)¶
　　(又西至成都入江又曰郫江水東繞綿雒經五城/界至廣都北岸南入于江謂之五城水口斯為北)¶
　　(江元和志毘江水在縣西二里又謂之前江在縣/西南四里上流即新都之毘橋河入縣界東流二)¶
　　(十五里合水利河川河/至焦山坡合中後二江)水利河(在縣西自新都縣/流入又東南流七)¶
　　(里入前江又綉川河上流即督橋河亦自新都縣/流入東南曲流十五里過縣城西南至斜灘渡入)¶
<pb:KR2k0052_WYG_023-11a>¶
　　(前/江)栁溪(在縣東南七十里常有栁葉從/穴中流出因名亦入金堂河)仙人井(在/縣)¶
　　(東北十五里唐仙人李八百女/妙應真人於此取水煉丹因名)龍飲池(在縣東六/十里古時)¶
　　(有龍飲此池水為之涸忽一日/雷雨大作龍自池躍出因名)斜灘渡(在縣/東南)¶
　　新都縣¶
　　麗元山(在縣北八里平地特起髙/三丈有雙石鏡廣五尺)龍門山(在縣南/十里山)¶
　　(有龍洞/因名)繁陽山(在縣南十五里衆山連接孤峯特/起相傳張道陵嘗修煉于此上有)¶
　　(浴丹池通仙井麻姑洞舊/志以在繁水之陽因名)赤岸山(在縣南十七里/山赭色岸邊常)¶
　　(有光似火因名髙一百四十丈周三十/里一名宋興戍山即府北之宋興山也)新婦峴(在/縣)¶
<pb:KR2k0052_WYG_023-11b>¶
　　(北七/里)湔水(在縣北三十里自彭縣流入又東北二/十里入漢州金堂縣界舊志謂之清白)¶
　　(江其水經彌牟鎮/北亦名彌牟河)督橋河(在縣東北十里清白江/分流也自新繁縣流入)¶
　　(又東二十里/入金堂界)沱江(在縣南自新繁縣流/入又東入金堂界)錦水河(在/縣)¶
　　(西南八里自新繁縣流入分一支東流為水利河/經縣西南一里灌溉田畝入金堂縣界其正派南)¶
　　(流十五里/入毘橋河)毘橋水(在縣南八里九域志縣有毘橋/水自縣界流合錦水河又東流)¶
　　(二十五里/入金堂界)新婦泉(在縣東五里又什邡縣亦有新/婦水二婦勤于奉養晨夜負汲)¶
　　(不憚冰雪乆之/泉為之湧故名)清泉(龍門山絶頂有清泉澈如/鑑四時不涸涸則嵗旱)白¶
　　螺泉(在縣北五里相傳有白螺在此化/為泉居民春作設祭泉則湧出)桂湖(在縣/學前)¶
<pb:KR2k0052_WYG_023-12a>¶
　　(廣三十畆李大昕有記/楊太史慎有桂湖曲)月波池(在縣西半里廣四/百餘丈池水清潔)¶
　　(四時不涸𢎞治初年堙塞作稻田今痕尚在教諭/方芾詩西郊池館訝天開勺勺清泉絶㸃埃春早)¶
　　(魚龍爭變化夜深星斗見昭回淵澄自昔通銀漢/潮落于今長綠苔淑景莫嗟興廢事波靈容易去)¶
　　(還来丘嵩亦有詩舉/人楊廷宣有月波行)¶
　　簡　州¶
　　石鼓山(在州東北十里昔蜀將許都軍士平/定羌戎回登此山擊石鼓犒軍因名)穰山¶
　　(在州東北四十/里穰泉出焉)玉女山(在州東北二十里仙人李/八百修煉於此唐志陽安)¶
　　(縣有玉女靈山寰宇記山東北有泉西北有懸崖/腹有石乳旁十七眼土人呼為玉華池元一統志)¶
<pb:KR2k0052_WYG_023-12b>¶
　　(隋時仙者劉慶善游此感玉/女降現唐至徳二年賜名)分棟山(在州西七十/里李膺益州)¶
　　(記蜀人謂嶺為棟與大塔山相連元和志北連秦/隴南入資瀘東北入靜戎軍其于東川即此為塞)¶
　　(門也劉涇曰自成都趨陵簡必過分棟山/山周數百里髙大險隘以石次第為步)逍遥山¶
　　(在州東方輿勝覽去城三十里其北俱層崖景徳/間有人發之見東西兩石室壁鐫有漢安元年四)¶
　　(月十八日㑹仙/字石室俱存)雙牙山(在州東五十里上有井山/半有石箱昔有兩金鵞晝)¶
　　(浴於井夜棲於箱人欲捕之遂飛/上南山化為雙石對峙若牙齒然)盤龍山(在州北/少西六)¶
　　(十里相傳昭烈帝立寨于此其/下有泉名普濟流為盤龍溪)天臺山(在州南八/十里上有)¶
　　(三峯/如臺)柏茂山(在州東八十里其山/卓立為衆山之首)忠國山(在州西/南一里)¶
<pb:KR2k0052_WYG_023-13a>¶
　　(宋李大全死/難於此故名)賴山(在州東北五十里下/有賴簡池州以此名)龍泉山(在/州)¶
　　(西北七十里長松山之左綿亘數/百里達於仁井其嶺有闗索寨)長松山(在州北/七十五)¶
　　(里界内諸山/皆發脈於此)五臺山(在州西北二十里明/天啓中改丹景山)望湖山¶
　　(在州西北五里上建有/望湖樓俯瞰金絳二水)李八百山(在州東一里唐/真人李和煉丹)¶
　　(於上延年八/百嵗因名)孝子山(即鄧宗/古故里)脈堅山(在州東南二/十里大江直)¶
　　(流一山横截為/州治之闗鎮)乾對山(在州西五十里山形如乾/卦下有李淳風墓石室丹)¶
　　(竈存/焉)印山　鼇山(俱在江之東岸二山/對峙一如印一如鼇)石城山(在/州)¶
　　(西南接仁夀縣界寰宇記在平泉縣西北五十里/山形如城北連分棟南接聖住山入貴平縣界又)¶
<pb:KR2k0052_WYG_023-13b>¶
　　(見仁/夀縣)鳳翅山(在州西寰宇記在平泉縣北一里又/九域志平泉縣北一里有平泉山今)¶
　　(無/考)武侯山(在州西元和志在靈/池縣東南十五里)銅官山(在州北接/中江縣界)¶
　　(九域志陽安/縣有銅官山)五龍岡(在州東北十里金絳二水合/流其下下有五龍廟今廢)¶
　　青雲峰(在州北二十里金水東岸數峰凌雲宋/紹興中山下建有白雲寺青雲樓今廢)東¶
　　崖(在州東五里崖後有石洞二洞有龍/泉左右刻八卦圖𨽻書西銘俱存)西崖(在州/西五)¶
　　(里又有南崖在州南三/里北崖在州北二里)龍門洞(在州南絳水之旁/正與西崖相對狀)¶
　　(元許奕書龍門/二字石刻猶存)朝陽洞(在州西/北四里)赤水(在州南東流/與雁水合元)¶
　　(和志在平泉縣南七十步舊志/西流入仁夀縣界即南溪上流)中江(在州城東即/湔雒諸水下)¶
<pb:KR2k0052_WYG_023-14a>¶
　　(流亦名牛鞞水又名雁水自金堂縣流入又東南/入資陽縣界水經注雒水自新都縣又經牛鞞縣)¶
　　(為牛鞞水晉大安二年羅尚為李特所攻尚軍乏/食夜出牛鞞水即此元一統志雁江上接金堂下)¶
　　(連資江州志雁水入州境東南流七十里至/州城東合絳水轉南流五十里入資陽縣)絳水¶
　　(在州北色赤如絳州志一名絳溪河自仁夀縣界/牛角寨萬山溪内發源自老君殿合赤水河經新)¶
　　(舊二城下入大江其赤水河在州北七十里月絳/寺發源西南流至老君殿合絳溪河又有海螺河)¶
　　(源出孫家店東流至/老君殿合絳赤二河)綏江(在州西北元和志在/靈池縣西四十里)資¶
　　水(在州東由懐州接金堂界流至臨江浦為資水/故以簡為古資州以水名也沿江有栁潭長風)¶
　　(射洪普州白塔懐逺三/江新市灌水九壩之勝)三溪(方輿勝覽劉涇云三/溪號一郡之勝前溪)¶
<pb:KR2k0052_WYG_023-14b>¶
　　(在安陽縣治北南溪在夀昌寺側松江行一里許/為東溪最勝明一統志東溪在州東三里姚孳碧)¶
　　(波亭詩賴簡池臺西蜀跨東溪别是一仙/家令人却憶康王谷坐㸔珠簾濺雨花)虎跳溪¶
　　(在州東/北五里)環溪(在州東五十里儒林鎮東/溪水繞鎮曲折如環因名)小桃源(在/州)¶
　　(北三十里以桃花最多因名天水/相接放目無際為西川之絶景)洗墨池(在舊城/内池水)¶
　　(墨色/因名)半月池(舊志在城/内今無考)賴簡池(在州東五十里隋/志州名取此方輿)¶
　　(勝覽又有栁池鳳池故郡有三池之名栁池在/折栁亭下鳳池在州西南三里水自鳳翅山来)賴¶
　　黎池(在州南元一統志在平/泉故縣東二十六里)玉女池(在州東十三/里相傳池底)¶
　　(有石牀昔玉女/曾宿于此因名)瑞蓮池(在舊城内遇科第即開而/池内却無根俗呼應第蓮)¶
<pb:KR2k0052_WYG_023-15a>¶
　　(池/云)牛鞞井(在城内州即古/牛鞞縣因名)節婦井(在州西/三里)平泉井¶
　　(在州西南五十里廢平泉縣/市民日汲於此者五百家)鯤化井(在州/内)蟠龍井¶
　　(在州西北/三十里)¶
　　崇慶州¶
　　多融山(在州西南元和志在晉原縣西南博物志/山有物似獮猴長七尺能效人行健走名)¶
　　(曰猳□一名馮化同行/道見婦人美者盜之)化城山(在州西隋大/業間賜名)白塔¶
　　山(在州西二十里下/有池禱雨立應)蟇頤山(在州西五十里方輿/勝覽在永康縣西七)¶
　　(里山有穴如蟇頤故名上有平地/諸山之鹿每日聚於此號曰鹿市)龍華山(在州西/北七十)¶
<pb:KR2k0052_WYG_023-15b>¶
　　(里上有段文/昌讀書臺)鶴鳴山(在州西八十里絶壁千尋張/道陵嘗居此有白鶴止其上)¶
　　天國山(在州西方輿勝覽左連大面右接鶴鳴前/臨獅子後枕大隋等山上有龍池明一統)¶
　　(志在灌縣西/南九十里)翠圍山(在州西方輿勝覽在永/康縣西八里前有繩橋)白崖¶
　　山(在州西北元一統志在/永康故縣西二十里)大坪山(在州西北一百/里右接大邑左)¶
　　(接灌縣諸山背有羊腸鳥道可抵瓦司之三江口/冉駹寨崚嶒叠嶂壁立千尋其中周匝一畝稍平)¶
　　(故名曰大/坪産茶)西門樓山(在州西北寰宇記自青城而/来經永康縣西三百里山髙)¶
　　(峻如重/樓之狀)鄩江(在州北源出青城故縣南流至温江/界入猪母水寰宇記一名皁里水元)¶
　　(一統志鄩江在州西北五十里漢志作鄩水首受/江南至武陽入江水經注江水自都安經臨邛縣)¶
<pb:KR2k0052_WYG_023-16a>¶
　　(又經江原縣鄩江水出焉元和志唐興縣/有鄩江一名皁江在縣東二里出麩金)味江(在/州)¶
　　(北三十里源出雪山昔蜀王征西番適有野人/以壺漿獻王投之江中使三軍飲之皆醉因名)白¶
　　馬江(在州東十里自晉康廢/縣流来東入新津縣界)斜江(在州西元和志/在晉原縣西四)¶
　　(十里源出鶴鳴山南/至卭州界入卭水)文井江(在州北源出文井下/流入味江水經注李)¶
　　(冰所導自臨卭東經江原縣濵江又東入武陽縣/元和志唐縣有文井江在縣西二十里今不經州)¶
　　(界/)東湖(在州東南傍有亭館為州景勝處又有西/湖在州西方輿勝覽皁江之水皆道城中)¶
　　(環江居民因瀦/其餘為湖云)雙天井(在州西北一/百一十里)第一泉(在州/西北)¶
　　(一百/里)罨畫池(在州城内趙抃詩占勝芳菲地標名/罨畫池水光菱在鏡山色錦舒帷)¶
<pb:KR2k0052_WYG_023-16b>¶
　　郫　縣¶
　　平樂山(在縣西二十五里隋/志郫縣有平樂山)郫江(在縣北六里俗/名油子河自灌)¶
　　(縣走馬河分流東南經崇寧縣又東南十里入縣/界又東流五十里合九曲河入成都縣界元和志)¶
　　(郫江亦名成都江經縣北去縣三十一里又都江/水在犀浦縣北四里九域志永昌縣有都江即此)¶
　　沱江(在縣北自灌縣流入又東入新繁縣界元和/志江水在唐昌縣西北四里九域志縣有岷)¶
　　(江即/此)湔水(在縣北沱江分流也亦自灌/縣流入又東入新繁縣界)九曲江(在/縣)¶
　　(西其水東北曲注繞城西北下流五十里入油子/河舊志又有閙市河在縣南一里源出温江縣鹿)¶
　　(角/堰)雙清河(在縣西十里沱江分流即走馬河也自/灌縣東南流經崇寧縣西入縣界又東)¶
<pb:KR2k0052_WYG_023-17a>¶
　　(南流七里合江浦分一小支為九曲江其正/派又東流六十里入成都縣界即錦江也)酸棗¶
　　河(在縣南五里俗呼馬壩河自温江縣流入又名/新開河與温江南北為界下流十里仍入温江)¶
　　黄花水(元和志在犀浦縣/南八里今無考)木底河(在縣南/四里)清水河¶
　　(在縣南/五十里)凉水井(在縣東五里蜀府/所鑿有亭覆其上)¶
　　灌　縣¶
　　灌口山(在縣西北二十六里漢/文翁穿湔江灌溉故名)青城山(在縣西南/五十里晉)¶
　　(元康後蜀亂處士范長生率數千家保青城山青/城山記黄帝封青城山為五岳丈人一月之内羣)¶
　　(岳再朝焉道書以此山為第五洞天上有流泉懸/澍一日三時灑落謂之朝泉唐六典劒南道名山)¶
<pb:KR2k0052_WYG_023-17b>¶
　　(之一元和志在青城縣西北三十二里杜光庭青/城山記青城乃岷山第一峰前號青城後曰大面)¶
　　(其實一耳有大洞八小洞七十二具船錄山有九/仙寳室洞丈人峯輿地紀勝大面山在三溪之北)¶
　　(髙七十二里又八大洞一太乙二九仙寳室三娑/羅四髙臺玉室五麻姑六寳園七聖母八都督方)¶
　　(輿勝覽一名赤城一名青城成都天倉諸峯屹然/三十有六前十八謂之陽峯後十八謂之隂峯福)¶
　　(地記中國名山以青城峩眉為西岳佐理又三佐/命山十大洞天有青城之名楊用修蜀志補罅青)¶
　　(城山有一百八景風月佳時/登儲福宫望之厯厯可數)成都山(在縣西南七/十里輿地紀)¶
　　(勝青城山之案山也前/臨麻姑洞深不可測)天倉山(在縣西南八十里/唐志晉原有天倉)¶
　　(山輿地紀勝在延慶觀南連崖隠軫為三十六倉/云神仙宻藏金石異寳米鹽雜貨於其中又曰諸)¶
<pb:KR2k0052_WYG_023-18a>¶
　　(峯屹然有三十六前十八謂之陽峯後十八謂之/隂峯每峯各有一洞吕大防詩天倉三十六褰擁)¶
　　(翠微間晁公遡詩天峯夜半/剪冰花三十六峯如玉立)天國山(在縣西南九/十里上有龍)¶
　　(池融照寺青城山記山/有八大洞此第五洞也)趙公山(在縣南九里隋嘉/州太守趙昱居此)¶
　　(有道術斬蛟治水唐太宗封神勇大將軍明皇時/進封赤城王宋張詠平蜀得神助奏聞封川主清)¶
　　(源妙道真君其上每/有雲起山頂輙雨)汶山(在縣北三十里李冰謂/汶山為天彭門李膺謂)¶
　　(天彭闕盖兩山對峙如闕故名又明一統志以彭/縣彭門山為天彭闕水經注在氐道縣西北不知)¶
　　(所/據)登髙山(在學宫左又金/龜山在學宫右)唐帽山(在縣南十里/形似唐帽)聖¶
　　母山(在縣西南五十里髙二千餘丈週廻三十里/輿地紀勝慈母山在青城山東有龍池洞穴)¶
<pb:KR2k0052_WYG_023-18b>¶
　　(即/此)髙臺山(在縣西南七十里輿地紀勝在丈人祠/之西上有天池晉立上清宫於其上夜)¶
　　(有燈火飛行或謂/草木之精所為云)傍便山(在縣西南八十里與青/城山接連當土番之界)¶
　　(谿谷深邃夏積冰雪/天所以界夏夷也)雪山(在縣西南/一百里)韞玉山(在縣/西三)¶
　　(十五里山石如/玉一名永康山)靈巖山(在縣西北五里旁有泉出/石穴中又有風洞風出如)¶
　　(吼/)玉壘山(在縣西北石巖上鐫玉壘龍津四字漢/志綿虒縣玉壘山湔水所出元和志在)¶
　　(導江縣西北/二十九里)文筆峰(在縣西北壁立一峯如/筆景泰間遷學於此)定亷¶
　　山(在縣東南/四十里)大安寺山(在縣西南四/十里産茶)離堆(在縣西/南漢河)¶
　　(渠志秦時李冰鑿離堆以避沬水之害宋河渠志/離堆之址舊鑱石為水則則盈一尺至十而止水)¶
<pb:KR2k0052_WYG_023-19a>¶
　　(及六則流始足用過則從侍郎堰減水河泄而歸/於江嵗作侍郎堰必以竹為繩自北引而南準水)¶
　　(則第四以為髙下之度元和渠志北江少東為虎/頭山為鬬鷄臺臺有水則以尺畫之凡十有一水)¶
　　(及其九則民喜過則憂没其則則困又書深淘灘/低作堰六字其傍為治水之法皆冰所為也又東)¶
　　(為離堆華陽國志離堆在南安縣界洪氏𨽻釋/在今夾江縣又保寧府南部蒼溪二縣皆有之)觀¶
　　坂(在縣西元和志在灌口三國蜀建興十四年幸/湔登觀坂觀汶水之流晉太始八年皇甫晏為)¶
　　(益州刺史討叛至都安屯觀坂從事何旅曰地名/觀坂自上觀下反上之象其徴不祥不從後果為)¶
　　(牙門將張/𢎞所殺)牡丹坪(在縣西南八十里方輿勝覽自/青城山之長坪山捫蘿而上由)¶
　　(鳥道三十里許有坪阜數十畝髙/樹蔽天異花香豔類牡丹因名)大江(在縣西自/汶川縣流)¶
<pb:KR2k0052_WYG_023-19b>¶
　　(入東南入崇慶州界水經注江水自綿虒東别為/沱又經都安縣又至江原元和志大江經青城縣)¶
　　(北二里寰宇記大皁水自灌口流經青城縣北入/溫江縣界九域志導江縣有大江按舊志沬江自)¶
　　(汶川縣流入合白沙江下流十里至縣城西分一/小支入崇慶州界為味江其正派又分為二一支)¶
　　(南注為岷江一支東别為沱自岷江南流五十里/又分為二一南入崇慶州界為洋馬河一東南入)¶
　　(溫江縣界/為大皁江)沱江(在縣南大江分流又東流入郫縣/界禹貢岷山導江東别為沱孔安)¶
　　(國書傳江東南流沱東行郭璞爾雅音義沱水自/都安湔堰與江别而更流水經注江水厯都安縣)¶
　　(李冰作大堰于此其堰于江作塴塴有左右口謂/之湔塴益州記江至都安堰其右撿其左其正流)¶
　　(遂東宋河渠志皁江支流迤北曰都江口置大堰/疏北流為三東曰外應口溉導江新繁新都達於)¶
<pb:KR2k0052_WYG_023-20a>¶
　　(金堂是為沱江東北曰新石洞口溉導江崇寧九/隴濛陽達於漢之雒是為湔水東南曰馬騎口溉)¶
　　(導江崇寧郫溫江成都華陽是為流江按史記李/冰穿二江成都之中沱名見於禹貢則非出於後)¶
　　(人可知冰所穿者特郫江流江耳水經注以沱/水為開明所鑿寰宇記又以為李冰所穿俱誤)白¶
　　沙江(在縣西北方輿勝覽在導江縣西三十里源/出灌口入都江舊志源出茂州雪山經縣十)¶
　　(二里入/岷江)湔江(在縣東北又東流入郫縣界漢志綿/虒縣玉壘山湔水所出東南至江陽)¶
　　(入江吕忱云/一名半浣水)味江(在縣西南七十里寰宇記源出/青城縣西長樂山下江中有石)¶
　　(髙數丈者名大坎次者名小坎水激其上聲聞數/里其水東流相傳水味甘美人争飲之故名方輿)¶
　　(勝覽入永康縣界注白馬文井兩江舊志大江自/縣西分一小支入崇慶州界合石定江為味江之)¶
<pb:KR2k0052_WYG_023-20b>¶
　　(源/)石定江(在縣西南十五里源出丈人山/又流三十里至崇慶州入味江)弩機水¶
　　(在縣東南四十里水流甚急/如箭弩故名下流入文井江)滋茂池(在縣西九十/里亦曰龍池)¶
　　(山谷廻環周四十里許/凡嵗旱取水祈雨即應)聖水池(在縣崇徳廟内嘉/靖中修廟掘地出)¶
　　(水石盖書聖水池識/者以為蘇東坡𨽻書)楊妃池(在縣東十里方輿勝/覽在導江縣妃父元)¶
　　(琰為蜀司户貴妃/嘗誤墮此池故名)龍溪(在縣西三十里世傳禹導/江有牛出此溪化作龍)¶
　　白雲溪(在青城山下張俞隠處其間詩曰欲/作外臣誰是友白雲孤鶴在巖扉)花洲¶
　　(在縣南百步王子俊/有賦魏了翁有記)¶
　　崇寧縣¶
<pb:KR2k0052_WYG_023-21a>¶
　　鐵砧山(在縣西六里相傳武侯鑄鐵/砧於此山以造軍器故名)金馬山(在縣/北二)¶
　　(十里相傳似雲南之金馬/故名上有金馬碧鷄祠)三面山(在縣北三十里/上有龍湫徑不)¶
　　(及四寸而/水不絶)昌化山(在縣北/九里)九隴山(在縣北/十三里)文明洞¶
　　(在縣北/五里)郫江(自灌縣走馬河分流經縣界又東南/流十里入郫縣界又東流五十里合)¶
　　(九曲江入/成都縣界)渡船河(在縣北三里自灌縣城下/東流入縣界即湔水也)雙清¶
　　河(自灌縣東南流入/縣界西入郫江)白水(元和志在唐昌/縣三里今無考)感應泉¶
　　(在縣東二里其泉自/湧凡旱祈雨必應)¶
　　新繁縣¶
<pb:KR2k0052_WYG_023-21b>¶
　　曲尺山(在縣北方輿勝覽在州北五/十里舊志在彭縣北六十里)兩岐山(在縣/西北)¶
　　(本瑯岐山俗/訛為兩岐)五龍山(在縣西北元一統志在州/西北四十里又名游龍山)陽¶
　　平山(在縣/西北)沱江(在縣西北十五里自郫江流入水/經注郫江從成都冲里橋北折江)¶
　　(北左對繁田元和志郫江一名成都江在縣西一/十里總志源出岷江禹貢岷山導江東别為沱即)¶
　　(此禹貢註引爾雅釋水自江出為沱詩地理攷南/郡枝江縣有沱水其流入江而非出於江也戴侗)¶
　　(曰沱名不一梁州之沱特其大者耳括地志縣有/繁江首受郫江即禹貢沱江也唐志武后時彭城)¶
　　(長史劉易從決唐昌沱江鑿川派流合塴口瑯岐/水溉九隴唐昌田民為立祠九域志縣有都江宋)¶
　　(乾道三年彭州守臣梁介修復永昌九隴濛陽十/餘堰民受灌溉之利又縣有渡船河自崇寧縣流)¶
<pb:KR2k0052_WYG_023-22a>¶
　　(經彭縣界合王村河至住春林分一支為錦水河/其正派入縣界為清白江又分一派為督橋河入)¶
　　(新都縣界正派又東流十五里仍經彭縣與新都/縣其錦水河繞縣西南又東流二十里入新都縣)¶
　　(界/)清白江(在縣西北趙抃過此嘗曰吾志如此/江清白雖萬類混其中不少濁也)湔¶
　　水(自郫縣流入又東入新都縣界水經注郫江左/對繁田漢文翁穿湔㳛以灌溉繁田一千七百)¶
　　(頃是/也)外江(在縣南由永康過縣界/入成都俗名走馬河)九井河(在縣南/五里自)¶
　　(灌口流来下㑹金堂三江李/氷所鑿象九宫以壓水怪)衛湖(在學宫後蜀漢/令衛常所開)¶
　　東湖(李徳裕為宰日將開此湖夜夢一老父曰某/潛形其下幸庇明府富貴今鼎來七九之年)¶
　　(當相見於萬里外也明日於土中得蝦蟇徑尺餘/乃投之水後徳裕果致宰相六十有三卒於朱崖)¶
<pb:KR2k0052_WYG_023-22b>¶
　　(應其/夢焉)¶
　　漢　州¶
　　銅官山(在州東二十里寰宇記雒縣/有銅官山昔鄧通鑄錢于此)連山(在州東/二十五)¶
　　(里以山勢/連延而名)東覺山(在州東三十里上/有古井深數十丈)鴈江(在州北/半里以)¶
　　(水嘗出金鴈又名金鴈河自什邡縣流入又東南/四十里至城北轉東合沈犀河又二十五里入石)¶
　　(亭/水)綿水(在州東十里源出綿竹紫岩山東至新都/北入雒蜀都賦浸以綿雒俗稱綿陽河東)¶
　　(南流二十里合土溪河/又二十里入石亭水)石亭水(在州北二十餘里/自什邡縣流入州)¶
　　(境東南流六十里合金鴈沈/犀諸水下流又十里入金堂)雒水(在州東北自什/邡徳陽流来又)¶
<pb:KR2k0052_WYG_023-23a>¶
　　(南入金堂縣界亦曰中水晉義熙九年朱齡/石討譙縱分遣臧熹從中水取廣漢即此)沈犀¶
　　河(在州北半里自什邡縣流入又/東南四十里自州城東合鴈江)土溪河(在州西/北四十)¶
　　(里自徳陽縣流入又南十/里至石灰舖入綿陽河)華津水(在州東北寰宇/記源出綿竹縣)¶
　　(竹山紫巖二山經九/隴山分九支入縣界)馬蹄水(在州南自新都縣流/入又東入金堂縣界)¶
　　(入雒即古湔水也一曰清白江又曰武侯水元和/志馬蹄水在縣南二里後唐長興三年孟知祥敗)¶
　　(董璋追至武侯津即武侯水津濟處也舊志清白/江在州西南二十五里流五十里至三水闗合馬)¶
　　(水河其馬水河自彭縣流入/又東南流六十里入清白江)石梯河(在州西五里/源出塴口河)¶
　　(岸甃石/為堦級)洗馬河(在廣漢/驛西北)彌牟河(在州南二/十五里)七星井¶
<pb:KR2k0052_WYG_023-23b>¶
　　(在州北五里相/傳嚴君平所鑿)房公湖(在州城南五十步唐房琯/為刺史日所鑿凡數百畝)¶
　　(洲島回環亭堂臺榭甚多同時髙適杜甫皆嘗賦/詩宋蘇轍詩酒壓郫筒憶舊沽花傳五老出新圖)¶
　　(此行真勝成都尹直為房公百里湖方輿勝/覽又名西湖宋熙寧中奏墾為田今廢塞)湧泉¶
　　(在州南三十五里/周廣三百餘丈)¶
　　什邡縣¶
　　龍居山(在縣西五十二里有飛瀑虛亭飛/橋古柏又有寳蓮山與龍居山近)大蓬山¶
　　(在縣西五十二里髙/崖矗天瀑布飛瀉)雍齒山(在縣南四百步/雍齒封侯于此)章山¶
　　(在縣西一名洛通山又名章洛山又名楊村山華/陽國志李冰導洛通山水漢地理志雒縣有章山)¶
<pb:KR2k0052_WYG_023-24a>¶
　　(雒水所出元和志洛通山在什邡縣西三十九里寰/宇記在縣西北四十里明一統志在縣西六十里)¶
　　(上有風洞火洞縣志章山在縣西别有洛通山在/縣西北一百二十里又有鎣華山山嶺積雪四時)¶
　　(不/消)慈母山(在縣西/三十里)鳳棲山(在縣西/六十里)石亭河(在縣北/東北流)¶
　　(入什邡漢州界即雒水也漢志雒縣章山綿水所/出華陽國志李冰導雒水於雒通山水經注雒水)¶
　　(出洛縣章山寰宇記浽江在縣東北十八里源出/洛通山九域志什邡縣有浽江舊志石亭江源出)¶
　　(茂州文政堡東南抵什邡髙境闗南六里分流一/南入什邡一東南抵綿竹火燒堰縣志石亭江源)¶
　　(發洛通山流八十里出髙境闗分一小支南流四/十里經縣城東北十里入漢州界為沈犀江其正)¶
　　(派東南流四十里/經徳陽入漢州界)羅江水(在縣南寰宇記在縣西/南二十七里源出九隴)¶
<pb:KR2k0052_WYG_023-24b>¶
　　(縣兩岐山經縣界又/入雒縣亦名㢘江水)新婦水(在縣西南二十五里/流合㢘江水昔有新)¶
　　(婦事姑負汲逺水無倦忽一夕/湧泉成流人以為誠孝所致)濯纓泉(在縣北三/十里唐任)¶
　　(愿云什邡縣之西行十里許有古佛寺曰南陽宋/大明中所建寺之右有泉匯為陂浮于方亭達于)¶
　　(雒流百里許溉田數十萬頃即此泉也宋程/珦詩濯纓泉潔存遺跡促軫亭空想舊風)八角¶
　　井(在縣西/六里)印月井(在縣東朔望夜/井中常見月)¶
　　彭　縣¶
　　白鹿山(在縣西北六十里上有金覺禪寺傳為晉/佛圖澄建益部談資劉敞故州牧劉璋曾)¶
　　(孫也隠居白鹿山即此寰宇記宋元嘉九年有樵/人於山左見羣鹿引弓將射之有一麛所趨險絶)¶
<pb:KR2k0052_WYG_023-25a>¶
　　(逐入石穴行數十步則豁然平博邑屋連接阡陌/周通問是何所有人答曰小成都後更往尋之不)¶
　　(知所/在)天彭門(在縣西北三十里兩峯/對立若闕名曰天彭門)牛心山(在縣/西北)¶
　　(三十里相傳誌公和尚講經之所山頂/湧出一池名天池與彭門山隔江對峙)丹景山(在/縣)¶
　　(西北三十五里與天彭山相接宋韓絳記云羣山/之間風氣流爽一日之間備四時焉舊志山多牡)¶
　　(丹春時光/豔照人)至徳山(在縣西三十里郡縣志上有廣/明院蜀王衍嘗遊是山患其髙)¶
　　(險令於福唐寺東别開/一徑以登一名茶籠山)大隋山(在縣西北三十五/里上有瀑布泉下)¶
　　(流入清白江宋張商英記西山之勝在彭門者大/隋為甲上有木禪菴白龍井山生竹若龍頭俗呼)¶
　　(龍頭/竹)中隋山(在大隋山北峯巒特秀髙二十里其/上積雪三四月始消下視大隋白鹿)¶
<pb:KR2k0052_WYG_023-25b>¶
　　(葛仙諸山真培塿也又有九峯山/在中隋北山極髙大北連茂州界)九隴山(在縣西/北四十)¶
　　(五里連峯迤邐凡有九曲寰宇記自永昌縣連亙/至縣界崖谷險峻人所罕到有猿鳴谷清風嶺馬)¶
　　(子鼻方輿勝覽古彭州之西山一伏隴二豆隴三/秋隴四龍奔隴五走馬隴六駱駝隴七千秋隴八)¶
　　(較車隴九横擔隴/故有九隴之名)葛璝山(在縣北四十里昔葛永/璝學道於此亦曰葛仙)¶
　　(山山有二十四峯八十一洞方輿勝覽上有崇貞/觀梁武錫名上清觀劉孝先作詩以紀其事成都)¶
　　(記韋臯夣神人謂茍富貴無忘葛璝也後尹成都/乃復修觀宇元一統志引仙傳拾遺曰葛仙永璝)¶
　　(居蜀上清山白日昇天時人因號其山為/葛璝又隋志云九隴縣有道場山疑即此)漓沅山¶
　　(在縣北六十里李膺記云范蠡學道昇仙於此唐/志九隴縣有漓沅山在縣北六十里寰宇記作麗)¶
<pb:KR2k0052_WYG_023-26a>¶
　　(元山總志/作漓元山)慈坪峯(在縣西北相傳即慈照/精藍僧通陸習静之所)玉村河¶
　　(在縣西北三十里源出五峯山經塴口鎮南至竹/溪河合白水黒水中隋乾溪大隋白鹿七河㑹而)¶
　　(為一經彭門山下出三郎鎮後分三小支東流六/十里入什邡縣慈母山界  支東流六十里入漢)¶
　　(州界其正派亦名馬木河南流十/里又折東流二十五里合渡船河)瀰濛水(在縣北/寰宇記)¶
　　(源出琅岐山經濛陽故縣南二百五十步俗呼武/侯水即新都彌牟水之上源也濛聲轉而為牟耳)¶
　　三昧水(在縣西三十里自石竇噴出方大如斗不/渴不溢相傳即唐悟達國師洗人面瘡處)¶
　　(至今疾者/洗之多效)白石溝泉(在縣北七十里玉村河之分/流也源出小峽山東流入漢)¶
　　(州注金/臺峽)鹿耳溪(在縣北四十五里源出/曲尺山東流㑹清白江)東流(在縣/東宋)¶
<pb:KR2k0052_WYG_023-26b>¶
　　(政和間眉山/蘇洵開濬)西湖(唐元和間郡守/王潛蕭祐鑿)¶
　重慶府¶
　　巴　縣(附/郭)¶
　　塗山(在縣東一里華陽國志禹娶塗山今江州塗/山是也寰宇記在岷江南岸髙七里週廻二)¶
　　(十里東接石洞峽明一統志山址有石中分名曰/龍門其下水與江通舊志夏禹塗后祠故址在焉)¶
　　(山因以得名水經注在江水北岸/而江北嘴與塗山隔江水經盖悞)金碧山(在縣城/内漢時)¶
　　(分祠金馬碧鷄處也宋淳祐中制置/使余玠因舊址累為臺曰金碧臺)方山(在縣東/北三十)¶
　　(一里一名凝脂山常有雲氣若凝脂狀堯時洪水/不沒亦名浮山元一統志髙五里週廻六十里又)¶
<pb:KR2k0052_WYG_023-27a>¶
　　(名雲鴻山輿地紀勝/去縣四十八里誤)白崖山(輿地紀勝在縣北三/十里有市及寺明一)¶
　　(統志在縣西北五/十里又名朝陽山)踰越山(在縣西七十里髙八里/其峯峻拔髙出衆山因)¶
　　(名/)卧龍山(在縣東一百二十里/髙四里無路可通)瀛山(在縣南二十/里壁立髙峻)¶
　　(有四十八面四時青翠類蓬瀛焉唐置瀛山縣於/此宋劉望之詩山盤四十八面險雲暗三百六旬)¶
　　(秋/)来鳳山(在縣西一百三/十里以形似名)蹲猊峯(在縣西一百二/十里勢若蹲猊)¶
　　(亦名獅子峯明一/統志在縉雲山誤)重壁山(在縣西一百三十里一/名巴山四面髙中央平)¶
　　(屈曲周廻約一百里中有一孤山/西北險絶東南坦平因名重壁)南平山(在縣南一/百五十里)¶
　　(又名青山髙四里輿地紀/勝在縣西北九十里誤)銷劒山(在縣東北五十/里圖經云昔人)¶
<pb:KR2k0052_WYG_023-27b>¶
　　(於此銷鐵為劒因名元一統志在縣東北一百九/十二里明一統志在縣東北一百五十里皆誤)¶
　　僊女山(在縣西七里/有仙女墳)雲鳳山(在縣西四十里/山有川主廟)屈賔¶
　　山(在縣東南/一百里)石獅埡山(在縣北九十里二山峭峙/四壁絶險中盤小徑分渝)¶
　　(合之/境)真武山(在縣東南十里山勢/髙聳上有真武宫)楊井山(在縣西/九十里)¶
　　(上有古泉/號楊家井)寨山(在縣西九十里上有古寨/峻峭如削昔人避寇於此)龜停山¶
　　(在縣西岷江之/中宛若龜形)四面山(在縣北三十里四面皆同/上有金田寺一在銅梁縣)¶
　　(北二/十里)縉雲山(在縣西接永川壁山界寰宇記在縣/西一百三十七里其山髙聳林木鬰)¶
　　(茂下有泉水東西分流元一統志作下有泉東西/分流温冷各異傳云黄帝於此合丹故得此名以)¶
<pb:KR2k0052_WYG_023-28a>¶
　　(紀之輿地紀勝謂之巴山在縣西南一百三十里/元一統志山有九峯其中二峯最秀一名香爐一)¶
　　(名獅子左接魚鹿峽入涪江右入江津縣界華盖/峯達于岷江横亙二百餘里明萬厯間建寺於上)¶
　　(梵宇幽静明大學士/王應雄曽讀書於此)霖峯山(在縣南百里遇/旱禱之輙應)獅子¶
　　峯(在縉雲山上勢若獅子形有陸氏讀/書巖張方為記俗稱為蹲猊峯悮)沱江山(在/縣)¶
　　(南五十里又十里有冠/山又十里有大華山)崑崙山(在縣東北元一統/志在縣北一百五)¶
　　(十里據府及渠合之境髙十里絶頂俯瞰三郡如/指掌然林壑深翠每風飄草木峯頂絶無塵埃如)¶
　　(人迅掃之狀明一統志謂之崐嶁/山在縣東北七十里又名塔平山)古佛巖(在縣西/一里兩)¶
　　(壁峭起髙一丈五尺廣一/丈深直五丈中鐫諸佛像)蟄龍巖(在縣西二十里/有泉出石縫間)¶
<pb:KR2k0052_WYG_023-28b>¶
　　(瀉入巖下舊傳有二小/蛇磅礴泉中禱雨即應)魚鹿峽(在縣西北二十里/涪江中流出二石)¶
　　(一狀如魚一狀/如鹿故名之)洪崖洞(在縣西三里一名滴水巖/蒼巖翠壁中懸巨石其下)¶
　　(嵌空上有瀑布泉瀉出巖前/刻蘇軾任仲儀詩黄庭堅題)長安洞(在縣西八十/里洞深一里)¶
　　(入者必秉燭盡處有石若二龍/狀過此則積水泓深不可往)温湯峽(在縣西南/一百六十)¶
　　(里上有温泉自巖/下湧出沸騰如湯)銅鑼峽(在縣東二十里巖懸圓/石如銅鑼狀故名明洪)¶
　　(武初討蜀廖永忠引舟師/至銅鑼峽明昇出降即此)黄葛峽(在縣東水經注/江水右經黄葛)¶
　　(峽山髙險全無人居舊志塗山足有/古黄葛樹下有黄葛渡即黄葛峽也)石洞峽(在縣/東二)¶
　　(里寰宇記謂即劉先主/置闗之所約長二里)明月峽(在縣東五十里李/膺益州記云廣陽)¶
<pb:KR2k0052_WYG_023-29a>¶
　　(洲東七里水南有遮要三□石石東二里至明月/峽峽首南岸壁髙四十丈其壁有圓孔形如滿月)¶
　　(因以/為名)大茅峽(在縣西元一統志有棲真洞在縣八/十里大茅峽内相傳昔茅君昇仙於)¶
　　(此故名其峽曰/大茅洞曰棲真)大江(在縣東南自江津縣流入又/東北入長夀界水經注江水)¶
　　(自符縣又東北至江州縣東與强水涪水漢水白/水宕渠水五水合流故庾仲雍所謂江州縣對二)¶
　　(水口北則涪内水南則蜀外水是也明萬厯中奢/崇明陷重慶攻合州石砫宣撫女官秦良玉進營)¶
　　(城下遣兵襲兩江燒其船以阻賊泛舟東下兩江/即岷漢二江也舊志岷江在縣南門外入縣境東)¶
　　(北流一百二十里至城東合涪江/又東北流九十里入長夀縣界)内江(在縣東北/自合州流)¶
　　(入與大江合即涪漢强白宕渠等五水合流也漢/志漢水合白水東南至江州入江三巴記閬白二)¶
<pb:KR2k0052_WYG_023-29b>¶
　　(水曲折南流如巴字故亦名巴江水經注漢水合/涪水東南至江州入江即庾仲雍所謂涪内水也)¶
　　(唐杜甫詩百丈内江船注自渝上合州者謂之内/江自渝經瀘戎上蜀者謂之外江按内江本五水)¶
　　(合流其别名尤紛出不一五水之中漢名最古故/班固漢志以為經流而涪以一水獨當四流且附)¶
　　(近㑹城晉漢以来用兵者多由之故庾仲雍稱内/水而獨係以涪自後遂稱此為涪江而漢名亦隠)¶
　　丹溪(在縣東自綦江来流入大江輿地紀勝在府/東南二百八十里源出涅婆山水色如丹府)¶
　　(志東北流五十里/入江曰丹溪口)交龍溪(在縣東北二百餘里流/入岷江側有古木如交)¶
　　(龍狀/故名)海棠溪(在縣南一里山川壇側多植花木渝/人以為㳺樂之地按溪源出真武山)¶
　　(北流十/里入江)黑墨潭(在縣西五十里其水如/墨嵗旱于此祈禱輙應)新井(在縣/南周)¶
<pb:KR2k0052_WYG_023-30a>¶
　　(封巴子都此因險置城唐天授中刺史許子孺鑿/之無水先天中刺史黄甫珣鑿石六丈許方及泉)¶
　　(因/名)滴珠泉(洪崖/洞下)清水穴(在縣西華陽國志江州縣/下有清水穴巴人以此水)¶
　　(為粉則膏曜鮮芳因名粉水/輿地紀勝在縣西三十步)巴子魚池(在縣東元/和志在南)¶
　　(平縣西北十里輿地紀勝在西/縣東南二百五十里流合岷江)¶
　　江津縣¶
　　白君山(在縣北六里昔有白令/於此學道成仙故名)龍登山(在縣東百/里宋太祖)¶
　　(潛時常登此故名上有虎跳嶺雙峯並峙絶頂有/井泉又有龍塘石蟹泉四圍石壁髙聳有一路可)¶
　　(升明正徳壬申/嵗屯義兵於此)固城山(在縣東南二十里宋馮夀/居此黄庭堅為作閑樂記)¶
<pb:KR2k0052_WYG_023-30b>¶
　　(元一統志在縣東南一百二十里其山四垂而上/平明志在東一百二十里有山兩峯特起青翠可)¶
　　(愛俱/誤)馬驍山(在縣對江北岸一里昔驍騎將/軍馬邈葬此故名一名馬騣山)聖威¶
　　山(在縣西五十里以/禱雨輙應故名)雲篆山(在縣東七十里跨江/南岸上有雲氣若烟)¶
　　(篆因/名)石筍山(在縣西北二里又有一在縣東二百/里平地一石突起髙二十餘丈旁有)¶
　　(石徑可升絶頂方/平可容數十人)樓臺山(在縣西/八十里)珞黄山(在縣東/六十里)¶
　　(一名東山巴中記江/州縣有東山即此)石佛山(在縣北一里與馬驍/山相連上有石佛寺)¶
　　(一名鎮/秀山)鼎山(在縣南一里三峯鼎/峙宋置鼎山縣後廢)華盖山(在縣西/北二十)¶
　　(五/里)君井山(在縣西四十里上有井泉深淺不/常若邑宰賢則水清溢否則濁涸)綾錦¶
<pb:KR2k0052_WYG_023-31a>¶
　　山(在縣西南元和志在萬夀縣西八十里輿/地紀勝在今縣西八十里誤又見永川)女僊¶
　　山(在縣西北一百二十里漢東市對岸有二/峰峙立可愛昔有羅氏女於此昇仙故名)棊盤¶
　　山(在縣南/三百里)寳鼎山(在縣東南一百三十里上有三/石如鼎明正徳中鄉民築砦於)¶
　　(此盜不/敢窺)龜停山(在縣西一里江/中山若龜形)大埡(在縣東南一/百二十里髙)¶
　　(峰連峙僅通一路明正徳中副使李越破賊方/四於此又合小坪在縣南亦官軍破方四處)山¶
　　坪(在縣西南明正徳中賊曹甫據江津撫臣林俊/攻敗之又敗之於山坪伏子岸諸處盡殲其衆)¶
　　石門(有二一在縣南三十里笋溪河岸一在縣西/南一百二十里亦曰龍門峽門置石門驛)¶
　　大江(在縣北自瀘州合江流入又東北入巴縣界/元和志經萬夀縣南去縣二里寰宇記在江)¶
<pb:KR2k0052_WYG_023-31b>¶
　　(津縣西一里有几水在縣/北環繞縣治如几字即此)僰溪(在縣南自綦江流/入寰宇記在縣南)¶
　　(十里西北流入大江又曰自縣南尋僰溪水路二/百二十里至南平州元一統志在縣東南三十里)¶
　　(来自夜郎境濶三十步深七尺可通二十石舟舊/志自綦江白渡口流入十里經龍登山又一百里)¶
　　(至南江口/入大江)笋溪(在縣南三百里源出棊盤山北流/十里至續昌橋又一百五十里至)¶
　　(牛渡又一百五十里至南江/口合流小舟通至牛渡止)砦溪(在縣南源出鼎/山北流半里入)¶
　　(城環帶學宫又半里至/大通橋出城北入江)油溪(在縣西北四十里自/壁山縣鬭牛石流十)¶
　　(里經華盖山下/又二十里入江)樂城溪(在縣西三十里源出馬鞍/山東流二十里出明徳橋)¶
　　(至此/入江)石蟹泉(在縣北石佛山下邑人禱雨於/此取水得黒蟹即雨黄蟹無雨)七門¶
<pb:KR2k0052_WYG_023-32a>¶
　　灘(在縣西七十里有大石横/江凡七處望之如門因名)仙池(在縣北岷江南/十里流合岷江)¶
　　魚池(在縣北圖經云常有神龍/㳺此世傳為巴子魚池)天水池(在縣北對/江二里邑)¶
　　(人春日㳺賞於此競於池中摸石/祈嗣得石者生男得瓦者生女)蓮花池(在縣東/二里廣)¶
　　(袤三十餘畝宋元間鑿引/水入泮池由大通橋入江)長池(在縣南十里廣袤/五丈四時湛然)¶
　　長夀縣¶
　　鳳山(在縣西一里其形似/鳳故名一名白虎山)牛心山(在縣西十里/形類牛心)龍¶
　　歸山(在縣東輿地紀勝在/樂溫縣東八十里)羅紋山(在縣東北/四十里)神山¶
　　(在廢樂溫/縣東北)樂温山(在縣西南五十里其地温燠稻/穀早熟民樂之因名下有樂溫)¶
<pb:KR2k0052_WYG_023-32b>¶
　　(灘大江所經也元和志在樂/溫縣南三十里縣因以名)長夀山(在縣東北/七十里)漏¶
　　明寨山(在縣北四十里山皆石壁中有/孔漏明兩旁互見如屋宇然)雲臺山(在/縣)¶
　　(北一百二十里/上有雲臺觀)三峰山(在縣西十里/三峰髙出)菩提山(在縣/北十)¶
　　(里上有/菩提寺)丹崖(在縣西北一里髙十二丈相傳為徐/神翁煉丹處有瀑布下注於江又有)¶
　　(集仙山為神/翁飛昇處)銅鼓山(在縣西北輿地紀勝在樂溫/縣北一里又有白虎山山有)¶
　　(龍/巖)巾子山(在縣西北輿地紀勝/在樂溫縣北一百里)紫雲崖(在縣北/一里)蓬¶
　　莱洞(在縣南龍山砦下/有石刻人物甚工)石佛峽(在縣西輿地紀勝/在樂溫縣西四十)¶
　　(里有兩石/像故名)大江(在縣南自巴縣流/入又東入涪州界)桃花溪(在縣東/二里自)¶
<pb:KR2k0052_WYG_023-33a>¶
　　(墊江流入寰宇記樂溫縣有容溪源出縣北南流/經縣東又東南至永安縣東北二里注大江府志)¶
　　(桃花溪源出老龍洞或謂之龍溪流三十里至桃/花洞又五里過新橋入江又有海棠溪源出雲臺)¶
　　(山東南流七/十里合龍溪)玉溪(在縣西北/七十里)不語灘(在縣東八里/俗傳乗舟至)¶
　　(此人多言則水勢/濆湧不語則平易)三江灘(在縣西六里水勢/三支三江相接)龍舌¶
　　灘(在縣南六里水落/石出狀如龍舌)龍門灘(輿地紀勝在樂溫縣/龍女鎮之下其灘三)¶
　　(級在縣南半里入縣境六十里/至城南又二十三里入涪州界)¶
　　永川縣¶
　　鐵山(在縣東南八十里寰宇記其山出鐵明一統/志在治東二十里石色如鐵盖别一山也舊)¶
<pb:KR2k0052_WYG_023-33b>¶
　　(志宋有鐵山鎮/明為鐵山堡)錦綾山(在縣南八十里山之/花木如錦又見江津)英山¶
　　(在縣西元和志縣南接延陵英山輿地紀勝在縣/西北十里下有龍洞又英山洞在縣西三十里相)¶
　　(傳山間有石洞窮絶處有一潭或/漂出舊蓬破板疑與江河相通)同心山(在縣東/二十里)¶
　　(與石筍二郎兩/山相連故名)桂子山(在縣北三十里山多產桂/又箕山在縣北四十里)¶
　　瀘龍山(在縣南/十里)松石坪(在縣西南六十里輿地紀/勝在縣来蘇鎮相近有松)¶
　　(化石石質而松理或二三尺許大可合抱然不過/相望數山有之俗呼雷燒松杜詩所謂萬年松化)¶
　　(石即/此)鷄子山(在縣東四十里自/頂至足分為數峯)英井山(在縣東南/三十里)¶
　　溪山(在縣西北輿地紀勝去縣/一百里接沙溪源因名)石笋峰(在縣南五/十里孤峯)¶
<pb:KR2k0052_WYG_023-34a>¶
　　(如笋上有丹/爐又見江津)八角井(在縣西/南十里)松子溉(在縣南百里/發源龍洞山)¶
　　(下别流東/入大江)侯溪(在縣南元和志縣東西北三面並/枕侯溪寰宇記在縣西南一百八)¶
　　(十步舊志有文曲水繞縣城盤/旋四面流達松子溉盖即此也)單石溪(在縣北源/出大足縣)¶
　　(玉口山流三十里至烏龍潭入縣界/經雙石橋又五十里入銅梁縣界)¶
　　壁山縣¶
　　重壁山(元和志壁山縣有一孤山西北二面險峻/東南面稍平土人號為重壁山縣因以名)¶
　　(府志在縣西南十五里一名茅莱山明一統志一/名巴山按方輿勝覽巴山盖即縉雲山非重壁山)¶
　　(也上有唐刺/史趙延之廟)登雲坪(在縣南七十里上有寺曰/昆廬明建文帝遯跡於此)縉¶
<pb:KR2k0052_WYG_023-34b>¶
　　雲山(在縣北二十里茂林髙聳有泉分冷溫二味/勢若飛鳳又名鳳凰山一在巴縣西北二十)¶
　　(里有泉名溫湯相傳/黄帝合神丹於此)龍梭山(在縣北/三里)龍璫山(在縣/南十)¶
　　(里/)王来山(在縣東南五十八里/宋王来鎮盖在其下)張公井(在縣北二/百餘里宋)¶
　　(治平中夏旱缺水知縣張本尋井見此土潤濕命/工掘之三尺餘石掩一古井深四丈有竒居民汲)¶
　　(之不/竭)儒林井(儒學前教諭李時命工淘之深六丈/底一竅如竿大直下不知㡬許泉從)¶
　　(中湧/出)溫湯峽(在縣西南二十五/里接銅梁縣界)油溪(九域志壁山/縣有油溪府)¶
　　(志又有馬坊橋溪在縣西源出湯峽口南流出相/公橋又三十里出馬坊橋又六十里至鬭牛石入)¶
　　(江津縣界與来鳳橋溪合流入大江為油溪口又/有来鳳橋溪在縣東源亦出湯峽口東南流三十)¶
<pb:KR2k0052_WYG_023-35a>¶
　　(里出迎恩橋又五十里出来鳳橋又/四十里亦至鬬牛石與馬坊橋溪合)¶
　　榮昌縣¶
　　葛仙山(在縣東元和志在昌元縣南一百五十里/輿地紀勝引圖經山去昌元百餘里下臨)¶
　　(中江上干霄漢以葛仙翁名有煉丹巖洗藥池甘/露茶打子石明一統志在今縣東十五里舊志在)¶
　　(縣東二十里大道又有桃花嶺在縣東十五里嶺/有桃樹根出石上無寸土相傳仙翁遺核於此而)¶
　　(生/)青松山(在縣東/三十里)慶雲山(在縣東南/六十里)寳蓋山(在縣/南一)¶
　　(里宋寳蓋/鎮以此名)井九山(在縣南寰宇記在昌元縣南一/百五十里側有鹽井輿地紀勝)¶
　　(在昌元縣/西百餘里)馬鞍山(在縣南二十五里又南五/里有馬面山皆以形似名)磁窰¶
<pb:KR2k0052_WYG_023-35b>¶
　　山(在縣西/三十里)賴婆山(在縣西北寰宇記在昌元縣南/九十里四面懸絶唐大厯四年)¶
　　(在山上置行州輿地紀勝有綾池/波山在昌元南七十里崖谷髙峻)駐蹕山(在縣北/十里)¶
　　老鴉山(在縣西北輿地紀勝在昌元縣南三十里/山下有李勘兄弟善棊嘗應詔退虜文彦)¶
　　(博贈詩云昌元建邑㡬經春百里封疆秀氣新鴨/子池邊登第客老鴉山下着棊人舊志謂即磁窰)¶
　　(山/悞)綾波羅山(在縣西北寰宇記在/静南縣西三十里)銅鼓山(在縣北/一百里)¶
　　(元和志在静南縣北八十里輿/地紀勝在昌元縣東四十里)九龍洞(在縣西北/輿地紀勝)¶
　　(在昌元縣/北一里)白雲溪(在縣南/五十里)瀨波溪(在縣西北元和/志在昌元縣南)¶
　　(五十步寰宇記謂之瀨婆溪源自静南縣来因賴/婆村為名舊為州所理多有石磧不通舟行輿地)¶
<pb:KR2k0052_WYG_023-36a>¶
　　(紀勝引圖經在/縣東二十里悮)觀音灘(在縣北/二里)青江灘(在縣南/五十里)¶
　　大足縣¶
　　玉口山(在縣東南三十五里有老/君洞宏厰可容百餘人)龍岡山(在縣西/十里其)¶
　　(山環拱山脊折紋/若龍鱗然故名)三華山(在縣西二里其山/清秀三峯屹立)北山¶
　　(在縣北二里唐刺/史韋靖於此置城)牛鬬山(在縣東南八十里寰宇/記山長三百里崖石巉)¶
　　(巖有雙峯對立如牛之狀/輿地紀勝亦名玉城山)髙山(在縣南五里上有/龍洞醮壇旱禱輙)¶
　　(應淳化二年供奉官盧斌平蜀賊任秀嘗/駐兵此山又有艾山在縣南二十五里)白塔山¶
　　(在縣北/三里)寳頂山(在縣東/十里)五桂山(在縣東宋乾道中/五士同登科第故)¶
<pb:KR2k0052_WYG_023-36b>¶
　　(名/)鷄棲山(輿地紀勝在縣/南下有藏馬崖)廻萬山(在縣東/三十里)龍王山¶
　　(在縣東北/四十里)望鄉山(在縣西北四十里於衆山中㝡/髙可以望鄉輿地紀勝在縣西)¶
　　(北七十/里悮)井山(在縣東/十里)寳峰山(在縣東/三十里)陔山(在縣東/四十里)¶
　　(近三華秀氣屹然鼎立舊志又/有巫林山在縣東北三十五里)聖水巖(在縣東/三十里)藏¶
　　馬崖(在縣南鷄棲山下相傳/蜀王時産龍馬於此)長橋河(在縣西上流/即岳陽溪自)¶
　　(潼川州安岳縣石羊塲流十五里至縣東郭長橋/又三十里至流虹橋又二十里為孔河又二十八)¶
　　(里至榮昌觀音灘又西南流二里至榮昌城西/出思濟橋又三十五里至清江灘入瀘州界)沙¶
　　河溪(在縣東南/七十五里)赤水溪(寰宇記赤水源自普州安/壁縣界来始龍溪在静南)¶
<pb:KR2k0052_WYG_023-37a>¶
　　(縣東七十里輿地紀勝赤水溪有馬石膏灘又有/玉灘舊志在縣東六十里一名馬灘河源出銅梁)¶
　　(六瀛山南流四十里至普安塲又十五里至沙河/溪其沙河溪在縣東南七十五里源出玉口山石)¶
　　(谷流十五里合赤水溪又五里至舊州壩仍北入/銅梁縣界盖即始龍溪也又有單石溪在縣東南)¶
　　(九十里源亦出玉口山流三十里至烏龍潭經永/川縣界又北入銅梁縣界即小安溪之上源也)¶
　　綦江縣¶
　　老瀛山(在縣東南/二十里)得勝山(在縣東南九域志南川/縣有得勝山松山輿地)¶
　　(紀勝得勝山在軍東二十里亦/名黄沙坎大兵嘗破賊於此)最髙山(輿地紀勝/在軍東南)¶
　　(九十里髙十五里林箐中/視衆山若培塿又見南川)盈山(在縣東南寰宇記/在廢丹溪縣東七)¶
<pb:KR2k0052_WYG_023-37b>¶
　　(十六/里)石冠山(在縣東四十里/山頂石形似冠)崇山(在學/宫後)石笏山(在/縣)¶
　　(南五十里山頂/有石似笏故名)祝融山(在縣南五十里/上有祝融寺)興文山(在/縣)¶
　　(南六十里舊名寨子山播酋楊應龍/屯兵於上蕩平後楊宸改曰興文)石印山(在縣/南十)¶
　　(里山形/如印)石筍山(在縣西/二十里)牛心山(在縣南/五十里)官祿山(在/縣)¶
　　(南輿地紀勝在軍/西北倅廰所枕也)蘿綠山(在縣南元和志在南川/縣南十二里九域志在)¶
　　(隆化/縣)扶歡山(在縣南唐以之名縣今謂之砦山又/有龍奉山自此山分支至三溪四十)¶
　　(餘里多叢箐明萬厯中楊應龍破縣/留苗兵結砦於此蕩平後改興文山)鷄公嘴山(在/縣)¶
　　(西南二/十五里)琵琶山(在縣西輿地紀/勝在東溪側近)瀛山(在縣西北七/十里周廻九)¶
<pb:KR2k0052_WYG_023-38a>¶
　　(十里山類三峽中有四十/八面而皆不同又見巴縣)南山(在縣西北輿地紀/勝云與瀛山對岡)¶
　　(勢甚逺其上平廣有石笋數/峰嶄然秀拔其下名石笋峽)牛岡山(在縣北二十/里狀髙聳若)¶
　　(牛因/名)朽石埡山(在縣南百二十里山多/碎石有虛崖峭壁之勝)龍登山(在/縣)¶
　　(西北接江津縣界輿地紀勝在南川界西北一/百五十里舊志在治西七十里一名石磴山)黑¶
　　崖山(輿地紀勝在軍北七十里石崖峭拔夷賊/李先吉敗入此山官軍勁弩逐之遂平)㺐¶
　　崖(輿地紀勝在軍/之西有獠居之)櫃崖(輿地紀勝在軍東南一百/里峭崖壁立有洞不可板)¶
　　(援其門有/一櫃故名)石笋崖(輿地紀勝在軍北一里通隆化/縣有石如笋髙者三四丈低亦)¶
　　(丈餘凡/數十焉)正春埡(輿地紀勝在軍西南八十里元係/廵檢駐劄處舊曰吼灘砦以其名)¶
<pb:KR2k0052_WYG_023-38b>¶
　　(似無寧息之意而近地有名曰正/春埡鴈門埡遂以正春埡為名)悟正洞(在縣南/輿地紀)¶
　　(勝在歸正砦一名白鹿洞/中有聖泉晴雨無增減)飛龍洞(在縣東二/十五里)仙源¶
　　洞(在老瀛/山上)僰溪(在縣東自貴州遵義府桐梓縣流/入又西北流入江津縣界元和志)¶
　　(僰溪在三溪縣西又經南川縣南四十步寰宇記/僰溪自三溪縣西北經廢丹溪縣又北流經南川)¶
　　(縣東南四十步九域志隆化有僰溪輿地紀勝/僰溪亦名夜郎溪從夜郎境流經南平軍城下)丹¶
　　溪(在縣東南唐丹溪縣以此/名源出湼婆山詳見巴縣)龍骨溪(在縣東源出/老瀛山流五)¶
　　(十里至縣東下入綦江又金沙溪在縣北對岸二/里輿地紀勝又有奉恩灘在軍西十餘里皆入三)¶
　　(溪/渡)三溪(在縣東南四十里發源於播州經流貴州/桐梓縣坡頭河四十里至綦江趕水鎮三)¶
<pb:KR2k0052_WYG_023-39a>¶
　　(岔河又自三岔順流一百五十里至/綦江縣城合衆流環繞東注入大江)鹽井江(在縣/東南)¶
　　(輿地紀勝源出分崠山茅坡下岸側流出鹽泉又/有徳威溪自實山砦出經開邊堡下流合鹽井江)¶
　　砂溪灘(在縣北/三十里)珍珠灘(在縣/東)瑪瑙灘(在縣西北三/十里皆綦江)¶
　　(所/經)孝婦泉(輿地紀勝在軍南一里俗稱有孝婦感/出此泉極甘而冷又秋泉在軍東又溫)¶
　　(泉在湯/窠市)¶
　　南川縣¶
　　熊井山(在縣南三里髙三里/上有井水清而味鹹)鼇頭山(在縣南一里/以形似名)¶
　　九盤山(在縣東十二里峰/巒髙逺九折而上)置燈山(在縣南/二里)九遞山¶
<pb:KR2k0052_WYG_023-39b>¶
　　(在縣東輿地紀勝在廢隆化縣東六十里髙廣不/知㡬里絶壁如銀色人視其昏明以候晴雨上有)¶
　　(水瀦為洞髙廣百尺左右石臺有兩泉溫冷/靡常池上各蟠石龍初非鐫刻洞以龍名)馬嘴¶
　　山(在縣東五十里髙三十/里有小路通真安州)金佛山(在縣東/百餘里)方竹箐¶
　　山(在縣南五十里有小/路通貴州桐梓縣)水從山(在縣西二十里/南江别源出此)永¶
　　隆山(在縣西元和志隆化縣因縣西永隆/山為名寰宇記在隆化縣西二十里)　来遊山¶
　　(在縣西七十里道旁路通/巴縣行者多憩息於此)鳳凰山(輿地紀勝在隆/化縣北七十二)¶
　　(里有峰屹然二小山翼之如鳳因名又有獅子/峯與鳳凰山相距不數里兩山為一邑之勝)奉¶
　　恩溪(在縣西十餘里溪上流有色如水銀形如/白蛇者二泝灘上下人以為寳劒之精)半¶
<pb:KR2k0052_WYG_023-40a>¶
　　溪(輿地紀勝半溪水在隆化縣南/門外自九遞山出流合涪江)湖陽溪(在縣東/又東北)¶
　　(流入涪州界寰宇記在賔化縣側西北流入南平/縣界與地紀勝有白水在州城南二百二十里源)¶
　　(出天衆山其色如練因名又曰白水去隆化縣十/里自夷界龍泉鄉出流入縣界合黔江舊志有鎮)¶
　　(江橋溪源出方竹箐山谷北流三十里至雀尿崖/塘又十里經鎮江橋又十五里至僰水橋又二十)¶
　　(里至水東橋又五十里至涪州界按舊志自真安/州流入縣境又北流凡十里至縣城南轉東北流)¶
　　(一百里入涪州/界名大溪河)四十八渡水(在縣東輿地紀勝在/隆化縣三十里兩山)¶
　　(壁立一水灣環其中涉是溪者凡四十八渡其間/有穴如户牖行平徑數百步湧一石臺水出其中)¶
　　(有石龍二每遇旱禱雨輙應府志水源出馬嘴山/西流二十里至四十八渡又四十里至流金水又)¶
<pb:KR2k0052_WYG_023-40b>¶
　　(二十里至水東橋/與鎮江橋溪合流)流金水(輿地紀勝在隆化縣南/五里水色如黄金泥之)¶
　　(沈下者與硫黄無異俗傳/水之發源乃硫黄所出處)水從溪(在縣西南六十/里源出水從山)¶
　　(西流十里入綦江縣界入/南江即南江之别源也)龍牀灘(在縣北輿地紀/勝在隆化縣北)¶
　　(五十五里縣有朱婆渡灘面廣百步與龍牀灘相/近古刻云龍牀如拭濟舟必吉龍牀彷佛濟舟必)¶
　　(沒是語/頗信)三潮泉(輿地紀勝在隆化縣北五里早晚/兩潮晷刻不差每潮泉下有聲如)¶
　　(雷泉湧髙三五尺春秋必有一大潮髙可數/丈聲聞十餘里故老相傳謂其泉通海中)¶
　　黔江縣¶
　　狼山(在縣東二里輿地紀勝黔州有狼/山出野狼眼在背上能食諸獸)羊頭山(在/縣)¶
<pb:KR2k0052_WYG_023-41a>¶
　　(北三里以/形似名)酉陽山(在縣東/五里)羽人山(在縣東湖廣恩/施縣連界寰宇)¶
　　(記一名神仙山在縣東四百三十里山頂/與澧州合界明一統志有無極水出此)黄連大¶
　　埡山(輿地紀勝在縣東北四十一里又/有小埡山在縣東北四十九里)八面山(在/縣)¶
　　(北二里山分八面上有池周/百頃四時不竭大木溪出此)斑竹山(在縣南七十/里産斑竹)¶
　　三台山(在縣南三里三峰/並峙勢若三台星)荷敷山(輿地紀勝在縣/東南一百八十)¶
　　(里延入溪州三亭縣界周/三百五十里髙十五里)栅山(在縣西三十五里/兩山壁立若門中)¶
　　(寛衍有平陸數頃可以耕/屯又西五里有金鷄箐山)獨峰山(在縣西南/九十里)武陵¶
　　山(元一統志在縣西九十八里延入彭水縣界周/四百三十五里髙一百十五里本名髑髏山唐)¶
<pb:KR2k0052_WYG_023-41b>¶
　　(天寳元年改名/有可通水出此)青巖(在縣東北舊志縣境有二十/五巖皆藏蜂産蜜居人取以)¶
　　(為/利)梅子闗山(在縣西南四十里/七十八溪出此)白磧山(在縣西北/一百三十)¶
　　(里髙九里周/三十五里)小歌羅山(輿地紀勝在縣東北五十/二里方輿勝覽在縣東北)¶
　　(四十九里舊志又有大歌羅/山在縣東北一百九十里)仙掌崖(在縣東二里/崖面上指掌)¶
　　(如畫土人傳為仙掌元一/統志在縣東南二十三里)櫃子崖(輿地紀勝在縣/西五十里峭壁)¶
　　(中有木櫃/人跡不到)銅泉峽(輿地紀勝在縣/東南二十三里)阿蓬水(在縣東/南自恩)¶
　　(施縣流入又西南入彭水縣界寰宇記一名太平/水自清江縣西南流經此一里又南入洪杜縣界)¶
　　(元一統志蓬江去縣一百八十里源出穿禁山林/箐溪洞極險不可行舟南流思江酉陽溪舊志有)¶
<pb:KR2k0052_WYG_023-42a>¶
　　(東小溪源出恩施縣大唐崖司峽口西南四十里/至洞口鄉又三十里至酉陽魚灘與七十八溪合)¶
　　(流又六十里至南溪又五十里至龔溪達彭水縣/入江又合七十八溪轉西南流六十里經酉陽司)¶
　　(界達/彭水)七十八溪(在縣西南源出梅子闗山東北流/四十里至縣西南沙子壩合大木)¶
　　(溪又東流八里至/魚灘入東小溪)大木溪(源出八面山東南流二/里出阮公橋又一里至)¶
　　(沙子壩入/七十八溪)東小溪(源出湖廣唐鷄司流入縣界四/十里至洞口鄉又三十里至酉)¶
　　(陽界出/彭水)西小溪(在縣西源出金鷄箐山西南流二/十里入彭水縣界經亭子闗又五)¶
　　(十里經郁山鎮又四十里/至鹿渡又三十里入江)四十八渡水(在縣西二/十里源出)¶
　　(柵山曲折流四十八灣/潭磧鱗比舟楫不通)¶
<pb:KR2k0052_WYG_023-42b>¶
　　合　州¶
　　釣魚山(在州東隔江五里輿地紀勝在州東十五/里涪内水在其南西漢上流經其北山南)¶
　　(大石砥平有巨人跡相傳異人坐其上投釣江中/因以名山宋淳祐三年移州治於此明一統志上)¶
　　(有天池大旱不涸世傳即余/玠徙城之所補骨脂産其下)學士山(在州東五里/其髙不踰傍)¶
　　(山而南峰斜崖俯班班若出其下山麓昔/有張氏荔枝異本合幹唐文若嘗賦之)純陽山¶
　　(在州北三里唐女范志立得道處天寳中任安奉/使合州慕之約期而㑹及往志立變為男子劉儀)¶
　　(鳳詩誰家㳺冶郎門首窺幽闥但見臉如花不知/心似鐵一夕變其軀雪質映雲髪昔為桃李枝今)¶
　　(作松/篁節)羅侯山(在州南又/見銅梁縣)九煉山(在州北七里相傳/老子煉丹昇仙之)¶
<pb:KR2k0052_WYG_023-43a>¶
　　(所丹井丹竈石牀俱存九/域志唐道士任處華居此)青石山(在州西二百四/十里接蓬溪縣)¶
　　(界漢髙時巴蜀争界乆而不決一朝宻霧石為之/裂自上及下破處直若繩引於是巴蜀州治始判)¶
　　(詳見/蓬溪)瑞應山(在州城内北隅輿地紀勝本名坐龍/山唐改名宋乾徳中出有異木生文)¶
　　(成天下太平字/魏了翁有記)銅梁山(在州南五里元和志在縣/南九里出鐵及桃絲竹)¶
　　馬騣山(在州東北一百五十里宋咸淳九年叛將/劉整計築馬騣虎頭二山扼三江口以圖)¶
　　(合州合州將張珏聞之乃張疑兵於嘉渠口潛師/渡平陽灘火其資糧器械越砦七十里焚其船場)¶
　　(由是馬騣城築不就既而珏言於朝請城馬/騣虎頭二山或先城其一以據險要不果)東山¶
　　(在州東十里髙四五丈/縈紆可二里下瞰涪江)書臺山(在州東北七里東/漢末薛融讀書於)¶
<pb:KR2k0052_WYG_023-43b>¶
　　(此俗名/東臺山)牟山(在州西二十里唐康元朗讀書於此/俗名西臺山輿地紀勝有砦山在州)¶
　　(西二十餘里峭峻如削/相傳昔人避寇於此)朝霞山(在州西元和志在/赤水縣南十八里)¶
　　(輿地紀勝有天神山/在赤水縣西十里)浮圖山(在州西北輿地紀勝/在赤水縣北一里岡)¶
　　(阜聮龍/多山)龍多山(在州西北百里與潼川州蓬溪縣/接界輿地紀勝在赤水縣北五里)¶
　　(晉時廣漢人馮盖羅煉丹於龍多山之仙臺永嘉/三年舉家十七人仙去唐孫樵有龍多山錄山東)¶
　　(有大池即武后時放生池有東砦廣五十丈多唐/人刻字泉自砦出瀦為方池大旱不竭其山髙明)¶
　　(窈深變態萬狀有駕鶴軒下視涪/水如帶烟雲出沒山之偉觀也)石鏡(在州南輿/地紀勝内)¶
　　(江有石屹立水心正圎如日其下嶄/崖如雲氣俗謂石鏡冬出水可三丈)斜崖(在州東/北八十)¶
<pb:KR2k0052_WYG_023-44a>¶
　　(里髙十餘里有石横亘崖腹如拖修帛迤長/四五里砦下有龍洞内有龍湫旱禱必應)北巖¶
　　(在州北五里圖經/附㑹為濮岩非也)渠江(在州東北自廣安流入嘉/陵江水經注謂之宕渠水)¶
　　(又名渝水潛水寰宇記渠江源出萬頃池經巴達/渠等州廣安軍界至州東北十里與嘉陵江合輿)¶
　　(地紀勝至雲門鎮入江又有濮溪一名博溪/在縣西北一里流經縣北五里入西漢水)涪江¶
　　(在州南自遂寧縣流入嘉陵江漢志剛氐道涪水/南至墊江入漢水後漢建武十一年岑彭討公孫)¶
　　(述自墊江進攻破平曲收其米數十萬石既又命/臧宫泝涪水上平曲拒延岑於廣漢平曲盖在涪)¶
　　(水濵以坡平水曲為名建安十六年昭烈由墊江/詣涪城亦即此水經注涪水南至小廣魏縣南入)¶
　　(於墊江亦謂之内水元和志涪江在銅梁縣東北/四十里又經石照縣南去縣三百步方輿勝覽内)¶
<pb:KR2k0052_WYG_023-44b>¶
　　(江在州南百步府志自遂寧白禪入安居縣界流/五十里合兜溪河又三十里經縣北門外又十里)¶
　　(至陽夀堡入州界又一百/四十里至州東南入江)嘉陵江(在州東自順慶/府流入州界東)¶
　　(北與宕渠水合流至州前又與/涪江合又東南流入巴縣界)溫泉水(在州東五/里丁謂詩)¶
　　(勝景㳺来地烟嵐迥出羣/水溫何用火山冷自多雲)¶
　　銅梁縣¶
　　銅梁山(在縣西北七十里寰宇記銅梁山東西連/亘二十餘里山嶺平整逺望諸山而此獨)¶
　　(秀舊志山有石梁横亘如銅色因名崖鐫銅梁山/三字圖經云山有宿雲崖松風閣讀書堂博古齋)¶
　　(諸勝趙伯宣之别業也中有石澗深丈餘二石牀/可坐十餘人唐閭丘道人居此五十餘年乃去棊)¶
<pb:KR2k0052_WYG_023-45a>¶
　　(局丹井/猶存)龍門山(在縣東北七十里髙一里/隠士蘇汝礪之居在焉)五臺山¶
　　(在縣西/七十里)葛山(在縣北/十里)新開山(在縣東六十里/有道直通巴縣)桂山¶
　　(在縣南/五十里)寳蓋山(在縣西二十里/形如寳蓋因名)六贏山(在縣西十/五里唐趙)¶
　　(延之集義兵於此/六戰六克因名)臯陶山(在縣西八十五/里舊有臯陶廟)巴嶽山¶
　　(在縣南十五里上有巨石如狻猊/者名香爐峰下有崑崙洞多蒼玉)鐘山(在縣西南/十里有池)¶
　　(不涸相傳民有發池見大鐘冉/冉而没遺跡成池俗名鐘窠)龍透山(在縣西三/十里山壁)¶
　　(絶峭中有穴前後/透穿望之空明)計都山(在縣南/三里)聖燈山(在縣西/六十里)¶
　　(崖間夜有/光如燈)羅㬋山(在縣東百里/許一名東巖)崆峒山(明一統志/在縣東南)¶
<pb:KR2k0052_WYG_023-45b>¶
　　(五十/里)雙山(在縣南五十里相傳漁者網得二石其/一飛去止留其一俗因即山築室而廟)¶
　　(祀之遇旱以/水沃石即雨)珠玉山(在縣西一百里山/上有石瑩潤如玉)南峰(在縣/東七)¶
　　(十里是為峽山之首兩山複出對峙中廣十里左/有穴謂之仙洞深五里水伏流其下出為大澗多)¶
　　(産嘉/魚)中峰(在縣東南九十里山盤如環上/有寒泉冬夏不減俗名天池)白土坪¶
　　(在縣東北地宜梔子家至萬株/花開時望如積雪香聞十里)鳳凰山(在廢安居/縣東山頂)¶
　　(有巨石平正曰鳳凰臺西南對峙名曰歸龍山山/形盤旋如龍正南者曰龍門山兩峰壁立如門)¶
　　隆龕山(在廢安居/縣西二里)飛鳳山(在廢安居縣/城内西隅)波崙山(在/廢)¶
　　(安居/縣東)冠子山(在廢安居縣/城内西隅)悦池(在縣西六里水深/丈餘清澈如鑑内)¶
<pb:KR2k0052_WYG_023-46a>¶
　　(多芙蓉開時香聞十/里人以為游觀之處)瀨玉溪(在巴嶽/山下)馬灘河(在縣/東五)¶
　　(十里源出六贏山南流入大足縣界為赤/水溪至合灘與樓灘河㑹流至侯溪入涪)小安溪¶
　　(在縣北二十里溪深多鯉府志源出大足縣玉口/山經永川縣流入縣界為跳石溪五十里至合灘)¶
　　(與馬灘河合又十里至樓灘又五十里至侯溪入/涪其馬灘河源出縣西六贏山南流入大足縣為)¶
　　(赤水溪又沙河溪其沙河溪自舊州壩仍東北入/縣為淮逺洞河六十里至縣西門入城半里至平)¶
　　(灘與巴川河合流出城南東流二十里至合灘與/小安溪合其巴川河源出龍透山東流三十里至)¶
　　(縣城北環遶縣治如巴字至縣穿城過臨清橋半/里至平灘與淮逺洞河合乂一水源出中峰北流)¶
　　(十里出浴溪橋又五/十里至樓灘合流)明月池(在縣/東)兜溪河(在廢安/居縣西)¶
<pb:KR2k0052_WYG_023-46b>¶
　　(北三里源出龍多山西流一/百里入涪以水流廻曲而名)闗箭溪(在廢安居縣/南城外自遂)¶
　　(寧縣至陽馬橋入縣界六十里至縣南闗又東流/入涪小舟通至陽馬橋一名安居溪又名瓊江)¶
　　烏木溪(在縣西龍透山發源經石馬/溝穿廢安居城與涪江合)¶
　　定逺縣¶
　　武勝山(在縣東一里舊名飛龍峰元憲/宗攻合州屯兵于此更今名)焦石山(在/縣)¶
　　(北四十里山形髙/聳石色焦赤故名)麻油山(在縣南六十/里土黑而潤)寳泉(在縣/北五)¶
　　(十里每天旱汲/之可供千人)花石溪(在縣東二里源出岳池自/黄溪堡入縣界又西南流)¶
　　(四十里至/此入江)鹽灘溪(在縣東十里源出蓬溪縣自浴/馬坪入縣界東南流五十里至)¶
<pb:KR2k0052_WYG_023-47a>¶
　　(倒石橋又三十里/出南溪口入江)苦竹溪(在縣南二十里源出麻/油山東北流二十里出)¶
　　(永濟橋又二十里入/江兩岸多苦竹故名)¶
　　忠　州¶
　　屏風山(在州南隔江二里一名翠屛山又名夏祠/山上有禹廟及唐陸宣公廟舊志有朝真)¶
　　(洞/)倚天山(在州東南六十里其/山髙聳勢若倚天)引藤山(在州南四/里山出引)¶
　　(藤大如指長十餘尺中空可以吸酒白居易春/至詩閒拈蕉葉題詩句悶取藤枝吸酒嘗即此)九¶
　　亭山(在州東北六/里舊有九亭)白石山(在州西北七十/里山多白石)羊鳴山¶
　　(在州東隔江三/里上有羊鳴觀)鷄公山(在州西北一百里接/墊江縣界以形似名)石堡¶
<pb:KR2k0052_WYG_023-47b>¶
　　山(在州東五十里又城東/有石盤山上有舉杯亭)氈毛山(在州東南十里/其地産草如氈)¶
　　(毛因/名)髙盈山(在州西/十里)毓秀山(在州東/二里)桐柏山(在州/西對)¶
　　(岸/)白雲山(在州東/二十里)涂山(在州東南八十里亦曰方/斗山以形似名也山有盤)¶
　　(龍洞涂/溪出此)白鹿洞(在州南相傳昔有二獵人逐白鹿/入洞失鹿所在但見二碧𤓰食之)¶
　　(得/仙)木蓮洞(在州西北五里鳴玉溪濵地産木蓮/樹巴人呼為黄心木白居易有詩)大¶
　　江(在州南自酆都縣流入又東北入夔州府萬縣/界水經注江水自平都經虎鬚灘灘水廣大夏)¶
　　(斷行旅又東經臨江縣南又東經黄華水口左經/石城南又東至平洲洲上多居民又東經壤塗而)¶
　　(厯和灘又東經界壇是地益州之東境巴東之西/界故得是名也舊志今有白馬灘在州西三十里)¶
<pb:KR2k0052_WYG_023-48a>¶
　　(又有石梁在州西二里亘三十餘丈横截江中俗/呼倒鬚灘即水經注所謂虎鬚灘也又猴子灘在)¶
　　(州東三里與白馬皆以形似名又有折魚灘在州/東三十里石嘴入江水勢衝激魚不能上往往折)¶
　　(回舟行至此水漲/則平水落則滯)猴子灘(在州東一里水/落灘枯甚險)鳴玉溪¶
　　(在州西十里懸崖瀑布髙五十五丈潭洞深邃古/木蒼然唐刺史房式嘉其幽絶特置蘭若凡置五)¶
　　(橋以渡溪水今廢舊志一名西溪源/出劉家溝田冲流經州西二里入江)黄華水(在州/東五)¶
　　(十里水經注江浦也舊志江浦周廻二十里又名/黄華洲羅仲雍曰臨江至石城黄華口一百里)¶
　　姜維泉(在州南屏風山下相傳/漢姜維所鑿有碑磨滅)黔江(自忠州發經/五十八節名)¶
　　(灘與恩施縣江合流經彭水等縣凡五百/餘里與岷江合於涪州東源出黔州因名)涂溪(在/州)¶
<pb:KR2k0052_WYG_023-48b>¶
　　(東華陽國志臨江縣有鹽官在鹽涂二溪一郡所/仰水經注自縣北入鹽井溪舊志涂溪源出蟠龍)¶
　　(洞流經涂井在治東八十里又有曹溪在治東北/一百里源出袁家溝流一十五里至溪口入江)¶
　　酆都縣¶
　　石龜山(在縣北五十里蘇軾詩我生飄蕩/志何求再過龜山嵗五周即此)鷄公嘴¶
　　山(在縣東北/三十里)大鋒山(在縣東隔江五十里山峯矗/起如卓劒然亦曰尖峰山)¶
　　周城山(在縣南七十里石/壁四周儼如城壁)燈盞窩山(在縣西七十/里接涪州界)¶
　　大峰門山(在縣東六十里峰/頂二石並峙如門)紅花山(在縣西南隔/江三十里)¶
　　金盤山(在縣北三十里巖石/廻環形如金盤故名)白鹿山(在縣西北一/里與平都山)¶
<pb:KR2k0052_WYG_023-49a>¶
　　(峰巒相接昔有白鹿/鳴于上一名鹿鳴山)青牛山(在縣東三里/形如青牛)平都山¶
　　(在縣東北一名酆都山寰宇記在酆都縣北二里/縣以此為名後漢時隂長生於此白日昇天亦張)¶
　　(道陵二十四化之一也方輿勝覽在縣東北一里/又曰自縣東行一里許始登山石徑縈廻可二三)¶
　　(里平瑩如掃林木邃茂夹徑皆翠柏殆數萬株麂/鹿時出没林間與人狎甚有景徳宫舊名仙都觀)¶
　　(又名禹廟又名平都福地乃前漢王方平得道之之/所故名一統志在縣東北三里道書七十二福地)¶
　　(一舊志山頂/有五雲洞)大江(在縣南自涪州流入又東北入/忠州界水經注江水自銅柱灘)¶
　　(又經東望峡峽對豐民洲又東厯平都又/經虎鬚灘至臨江寰宇記在縣南一百步)稂溪(在/縣)¶
　　(東下流/入江)礬石灘(在縣西南二里一統志礬石灘下/有觀音灘在縣南門外入縣境三)¶
<pb:KR2k0052_WYG_023-49b>¶
　　(十里至城南又東南/二十里至忠州界)望塗溪(在縣南寰宇記在南/賔縣北二百步西流)¶
　　(至酆都縣南注蜀江舊志有/南賔河在縣南二里即此)葫蘆溪(在縣西南自/石柱司流入)¶
　　(大江又有石板/溪在縣西三里)龍停溪(在縣東二里源出改河壩/山谷東南流十五里至古)¶
　　(家田壩入江/中有龍潭)靈泉(景徳觀中水味甘寒相傳為王/真人所鑿清濁増減與江水相)¶
　　(應/)¶
　　墊江縣¶
　　將軍崖山(在縣東南十五里山形險/峻有二石柱形若將軍)壁斗山(在縣/東北)¶
　　(三十里峰巖環列如/北斗然路通梁山縣)望月山(在縣南/五十里)曲尾山(在縣/東南)¶
<pb:KR2k0052_WYG_023-50a>¶
　　(六十里岡隴延/袤如獸環尾)鳳凰山(在縣東四十里/上有㑹仙洞)白龍洞山¶
　　(在縣西十里又西/十里有石人山)西山(在縣西北五十/里上有羅王洞)峯頂山(在/縣)¶
　　(東北二十里舊志去山二十里有石洞飛湍奔瀉/如雷聲震十餘里乆晴聞之則雨乆雨聞之則晴)¶
　　雷山(在縣南/四十里)弔巖山(在縣東/四十里)佛轉山(在縣東三/十五里)三¶
　　河口(在縣東南二十里有三源一出石人山一出/白龍洞一出將軍崖俱至此匯流曰三河口)¶
　　(東合梁山/水出髙灘)髙灘溪(在縣南自夔州府梁山縣流入/又西南入長夀縣界寰宇記有)¶
　　(容溪在桂溪縣南三里西流經墊江縣南十里又/西流舊志有髙灘溪在縣東南五十里自梁山縣)¶
　　(流入其水險惡穿壁斗山又南四十里為髙灘又/西南五里至惠民橋又三十五里穿髙洞入長夀)¶
<pb:KR2k0052_WYG_023-50b>¶
　　(縣界即龍溪/之上源也)¶
　　涪　州¶
　　北巖山(在大江之北三里昔王真人/修煉於此即伊川註易之所)合掌山(在州/西北)¶
　　(五十里二山對合如掌下有/毛家泉一日三潮旱禱輒應)龜山(在州東輿地紀/勝在黔江東岸)¶
　　(州治據其上其形如龜故州亦名龜陵舊志在州/東北一名三臺山宋咸淳中移州三臺山即此)¶
　　鐵櫃山(在州北五里形如鐵櫃/相傳武侯嘗屯兵于此)五花山(在州西二/十里五山)¶
　　(排列/如花)望川山(在州西/南五里)許雄山(在州西南七里宋馬/提幹涪州五十韻詩)¶
　　(許雄山若削馬/援壩相連即此)種松山(在州東二里輿地紀勝州/産松屏石出山間相傳爾)¶
<pb:KR2k0052_WYG_023-51a>¶
　　(朱先生種松子於此/映山之石皆有松紋)天共山(在州北/六十里)黄牛山(在州/東南)¶
　　(四十/里)羅浮山(在州東一百二十/里白水入江處)星宿山(在州西北/五十里)¶
　　遊蘭山(在州東南七十里輿地紀勝在涪陵縣髙/松鄉地名羅雲蘭真人修煉之處人至洞)¶
　　(門望見丹竈有真人題字/巖石自揺欲墜駭不可至)玉壁山(在州西/五十里)神鳳山¶
　　(在州東南廢武/隆縣之東一里)武龍山(在州東南寰宇記唐武龍/縣以邑界武龍山為名明)¶
　　(一統志謂之龍橋山在縣東五/十里山形如龍下有空洞逶迤)鑽天山(在廢武龍/縣北三十)¶
　　(五/里)七龕山(在州東輿地紀勝在武隆縣北/十五里舊志山有七竅故名)青雲山¶
　　(在廢武隆縣/東北五里)筆架山(在州東廢武隆縣南二/里山勢排列如筆架)登春¶
<pb:KR2k0052_WYG_023-51b>¶
　　山(在廢武隆縣西/南二百七十里)飛龍洞(在州西六里舊/志作飛水洞悮)白龍洞¶
　　(在州南五十里/相傳曽出白龍)清溪洞(在州東輿地紀勝在髙松/鄉崖穴中有石洞二處一)¶
　　(自洞門入約一里/許有湫水一潭)大江(在州北自長夀縣流入又/東北入酆都縣界水經注)¶
　　(江水自明月峽東至棃鄉厯鷄鳴峡涪陵水北注/之又東經涪陵故郡北又東經文陽灘灘險難上)¶
　　(自涪陵東出百餘里而屆于横石東為銅柱灘又/經東望峡至平都方輿勝覽謂之蜀江自成都登)¶
　　(州十三程至/此合黔江)涪陵江(在州東自彭水縣流入大江/水經注延江北至涪陵為涪)¶
　　(陵水又北至枳縣入江又曰其水南經武陵郡昔/司馬錯泝舟此水取楚黔中地元和志涪江在武)¶
　　(隆縣南北流注於蜀江寰宇記自萬寧縣西北二/百八十里至闗頭灘灘長百步懸崖倒水舟楫莫)¶
<pb:KR2k0052_WYG_023-52a>¶
　　(通又有江門灘在縣前江中舊志自彭水江口鎮/入廢武隆縣界一百二十里至闗頭灘五里至城)¶
　　(西南又五里至石牀灘又十里至白馬/灘入州界又一百十里至州東入大江)横石灘(在/州)¶
　　(西後漢岑彭破公孫述將侯/丹於黄石即此俗名二石灘)銅柱灘(在州東涪陵/江中寰宇記)¶
　　(昔人維舟見水底有銅柱故/名相傳馬援始欲鑄柱于此)歇神灘(在州北相傳/張桓侯被刺)¶
　　(其首漂流至此歇一宿去至/雲陽人收其首塑像廟祀)羣猪灘(在州東十里/水落見羣石)¶
　　(如猪馬提幹詩灘急/羣猪沸崖髙落馬懸)百汧灘(在州東/五十里)錦繡洲(在銅/柱灘)¶
　　(下水落則露一名沙洲土人能/織錦罽因名城中有錦洲閣)大溪河(在州南八/十里自南)¶
　　(川縣流入東北流一百里至州東/南入江即寰宇記所謂白水也)羅雲溪(在州東/五十里)¶
<pb:KR2k0052_WYG_023-52b>¶
　　(源發羅雲壩水/洞流六里入江)石甕磧(輿地紀勝在州東相/傳在東渡髙峰之上)白鶴¶
　　灘(在州西一里爾朱真人冲舉之處志云爾朱真/人浮江而下漁人有白石者舉網得之擊磬方)¶
　　(醒遂於涪西灘前修煉後/乗白鶴仙去因以名灘)黄草峽(在州西唐杜甫/詩黄草峽西船)¶
　　(不歸注曰峡在涪州西大厯四年瀘州刺史楊子/琳叛沿江東下涪州守捉使王守先伏兵黄草峽)¶
　　(為子琳所/擒即此)鷄鳴峽(在州西十五里水經/注江水厯鷄鳴峽)闗灘(在廢/武隆)¶
　　(縣之東五里兩山排立中多/巨石飛湍激烈聲震如雷)石牀灘(在廢武隆縣/之西五里)¶
　　龍溪(在廢武隆縣東/北七十五里)龍寳潭(在州東南舊志在武/隆縣東北七十里古)¶
　　(箐凄其人鳥兩絶扶藤而入幽徑可十/里許忽平沙曠野曲壑清泉别有幽境)醎泉(在州/東南)¶
<pb:KR2k0052_WYG_023-53a>¶
　　(輿地紀勝在武隆縣白馬津東三十餘里江岸有/醎泉初康定間有程運使舟次鶻岸聞江中有硫)¶
　　(黄氣襲人謂此必有醎泉召工開之果得醎/脈遷忠州竈户教以煮鹽之法至四百餘竈)信水¶
　　(在州東南舊志在武隆縣南二十里峽/口其泉如沸日有三潮每至髙尺餘)開池(元和/志在)¶
　　(州東三十里出剛/鐵土人以為文刀)¶
　　彭水縣¶
　　洪杜山(在縣南元和志洪杜縣因/縣東一里有洪杜山為名)雙牌山(在縣南/一百三)¶
　　(十/里)老鷹寨山(在縣東二里山形如鷹宋/元豐間屯兵於此以禦蠻)壺頭山(在/縣)¶
　　(西二里寰宇記彭水縣有壺頭/山山形似壺馬援曾戰於此)十二盤山(在縣西/二十里)¶
<pb:KR2k0052_WYG_023-53b>¶
　　(髙險盤折十/二始至其巔)歌羅山(在縣東北/四十九里)獨勇寨山(在縣東/二十里)¶
　　(山勢險峻前人避寇/居此蠻人不敢攻)甘山(在縣南三里竒峯秀嶺/清泉茂樹環鬱可愛)¶
　　摩圍山(在縣西隔江四里道家以為洞天福/地山下有五龍室宋太宗時慶雲現)丹陽¶
　　山(在縣南寰宇記都濡縣有丹陽山在縣南二十/五里有丹陽水出焉又有蒟醬山輿地紀勝有)¶
　　(黄蘗山在縣南/二百九十八里)百頃山(在縣北寰宇記在信/寧縣東南八十里)伏牛¶
　　山(在縣東北一百里山狀如伏牛横亘三十餘里/為黔彭之界漢馬援征武陵蠻嘗駐師於此山)¶
　　(左右有鹽井左曰鵓鳩鷄名右曰飛井都井宋設/官收其課又寰宇記彭水有三峿山鄧芝曾大戰)¶
　　(於/此)盈川山(在縣西南元和志舊盈川/縣以縣南有盈川山故名)平頭山(在縣/北二)¶
<pb:KR2k0052_WYG_023-54a>¶
　　(百四/十里)惡崖(在縣西八里髙峻險/惡有小徑出思州)月巖(在縣西壺頭/山巨石也宋)¶
　　(冉永震月巖銘中竇一穴透明而員皎/如秋月翳絶雲烟旁輔三隙如星之昳)卧佛巖(在/縣)¶
　　(南一里巖有一竅其中/虛明有横石如卧佛像)側坡(在縣北五十里/有小徑出夔州)天倉¶
　　磧(在縣西北石峽中有小磧四圍石根沙石堆聚/如倉倉盈則年豐虛則嵗歉邑人以此卜嵗)¶
　　梅子坡(在縣東一百七十里路通湖/廣之散毛盤順思南諸土司)涪陵江(在縣/城西)¶
　　(自貴州思南府北經酉陽司流入又西北入涪州/廢武隆縣界即烏江下流也漢張堪為縣㑹公孫)¶
　　(述擊堪義士選習水者筏渡堪于小别江即此水/也又北至枳縣元和志黔州西有巴江水一名涪)¶
　　(陵江又曰涪陵江去信寧縣二里寰宇記涪陵江/在洪杜縣西一百步北流入彭水縣一名内江在)¶
<pb:KR2k0052_WYG_023-54b>¶
　　(州西五十步又西北經信寧縣東二里又北入武/隆縣界九域志巴江又名曰沙水輿地紀勝涪江)¶
　　(自思州之上費溪發源流經五十八節名灘方至/黔州灘與思州江合流又九十里經彭水縣凡五)¶
　　(百餘里與蜀江㑹水嘗湛然澈底以其出於黔州/呼為黔江元一統志謂之思州江舊志自酉陽司)¶
　　(鹿角鎮入縣界一百里至縣城又二十里至木梭/灘又三十里至上新灘又十里至鹿角灘又十里)¶
　　(至石蛇灘水勢最險舟行經此必盡出所載然後/可行又十五里有曲尺下巖下新替蛇土腦五灘)¶
　　(水勢畧平過此至江口鎮/入舊武隆縣界始為安流)更始水(在縣東南又東/北流經黔江入)¶
　　(湖廣界延江支流也水經注更始水東入巴東之/南浦縣又謂之西鄉水間闗二百里許方得出山)¶
　　(又二百餘里東南入遷陵縣盖即黔江之阿蓬水/也舊志黔江自黔州分流入黔江縣界經縣南七)¶
<pb:KR2k0052_WYG_023-55a>¶
　　(十里亦名思州江又東北入湖/廣恩施縣界即清江上源恐悮)都濡水(在縣西南/元和志在)¶
　　(都濡縣西北六十里寰宇記都濡縣又有丹陽水/源出丹陽山又波濤水在縣西南一百里東南流)¶
　　(入丹陽水盖皆東入涪江也輿地紀/勝又有羅衣江在縣南與夷人分界)洋水(在縣西/南元和)¶
　　(志在洋水縣西三十里寰宇記洋水縣又有羅奈/水在縣南一百里都江水在縣南七十里其洋水)¶
　　(北流入信寧縣界九域志彭水縣/有洋水輿地紀勝謂之南洋水)可通水(在縣北/寰宇記)¶
　　(源出黔江縣界武陵山西/流百餘里經理北入内江)冷水溪(在縣東與/黔江分界)溫湯¶
　　水(在縣東/北二里)安樂江(在縣北/八十里)七往溪(在縣西北/四十里)大花¶
　　溪(在縣西北一/百八十里)小花溪(在縣西北/九十里)鹽泉(在縣東北/元和志伏)¶
<pb:KR2k0052_WYG_023-55b>¶
　　(牛山左右有鹽泉本道官收其課/寰宇記今見置竈煑以充軍用)鹽井(在縣東華/陽國志漢)¶
　　(葭縣有鹽井隋志彭水縣有鹽井寰宇記縣有鹽/井一在縣東九十里現煑元一統志有鹽井江自)¶
　　(玉山井發源至本/路津合思州江)¶
　保寧府¶
　　閬中縣(附/郭)¶
　　盤龍山(在縣東三里益州記閬州盤龍山南有一/石長四十丈髙五尺中有户及扇若人之)¶
　　(掩閉古老以為玉女房又謂之蟠龍山唐貞觀中/望氣者言西南千里外有王氣太宗令人入蜀尋)¶
　　(之次閬中果見山上氣色鬱葱因鑿破石脈/水流如血今名鋸山咸亨中嘗移縣治於此)文城¶
<pb:KR2k0052_WYG_023-56a>¶
　　山(在縣東三十里峯巒聳列林木葱蒨上有元都/壇為漢張道陵投符籙之所相近有琳瑯山山)¶
　　(上有九井泉流/濺石若振珮然)重錦山(在縣東一百三十里接儀/隴縣界兩峯對峙秀麗若)¶
　　(錦九域志奉國縣有重/錦鎮盖以此山為名)青崖山(在縣東南十里嘉/陵江東岸宋淳熙)¶
　　(間有僧鑿佛像于/崖間一名千佛崖)賜緋山(在縣東南四十里山勢/環拱草木蓊蔚為縣之)¶
　　(勝又東南三十里為思恭山/極髙峻唐初置思恭縣於此)馬頭山(在縣東南/六十里)閬¶
　　中山(在縣南三里一名錦屏山又名寳鞍山寰宇/記其山四合於郡故名閬中多仙聖遊集焉)¶
　　(上有四院曰馬瑙羅漢畫錦西橋至和初又築閬/峯亭以供眺望陸游詩城中飛閣連危亭處處軒)¶
　　(窓對錦屏涉江親到錦屏上却對城郭如丹青舊/志在江南岸兩峯連亙壁立如屏四時花木錯雜)¶
<pb:KR2k0052_WYG_023-56b>¶
　　(如錦與郡治對峙因名山之/西曰印斗山西南曰金耳山)眉山(在縣南十里其/形如眉又南五)¶
　　(里為鐘山居羣山中其/鐘聲四境皆聞故名)玉立山(在縣南三十/里山勢屹立)忠山¶
　　(在縣西南寰宇記/在晉安縣東五里)掌天山(在縣西北寰宇記在西/水縣西北三十五里梁)¶
　　(置掌天戍於此舊志在/南部縣北八十五里悮)繖子山(在縣北六里中髙/四下舊志謂之繖)¶
　　(盖山一名北巖又名頤神巖又北一里為玉臺山/有玉臺觀杜甫詩閬中城北玉臺碧又曰中天積)¶
　　(翠玉臺/遥是也)靈山(在縣東十里杜甫詩閬州城東靈山/白昔蜀王鱉靈帝登此因名靈山唐)¶
　　(天寳六年勅改為仙穴山峯多雜樹東南峯有玉/女搗練石山頂有池常清有洞穴懸絶微有一小)¶
　　(徑相通新志上有/龍女洞能興雲雨)天柱山(在縣東北十五里接蒼/溪縣界一名雲臺山)¶
<pb:KR2k0052_WYG_023-57a>¶
　　泈汀山(在縣東北/五十里)大方山(在縣東北一百里山頂/四方如坪對峙者曰小)¶
　　(方山頂亦方平又有鳳/棲山與小方山並峙)天目山(在縣東一百五十/里又名天溪洞葛)¶
　　(仙翁修道之所唐杜光庭詩盤空躡翠到山巔竹/殿雲樓勢逼天古洞草深微有路舊碑文滅不知)¶
　　(年八州物象分簷外萬里烟霞在目前自是人間/輕舉地何須蓬島訪真仙先天二年改名天目觀)¶
　　(中和三年又改福/唐觀上有玉女池)鳳凰山(在府治後昔有兩峯為/建新藩者所平今存一)¶
　　(突/)三臺山(在縣東/十五里)印斗山(在錦屏山西/其形如斗)東巖(在縣/東五)¶
　　(里一名大像山乃南唐髙士安隠之所太平興國/中陳堯叟兄弟讀書于此亦曰台星巖俗謂之讀)¶
　　(書巖相連者/曰潄玉巖)南巖(在錦屏山後下有瑞/蓮池旁有潄玉崖)北巖(在縣/北五)¶
<pb:KR2k0052_WYG_023-57b>¶
　　(里蟠龍山畔相傳為髙僧宣什所鑿一名/頤神崖畔有雲錦園太守蘇公所築今廢)潄玉崖¶
　　(在南崖側宋/母丘氏所居)靈城崖(在縣東/六十里)月巖(宋譙光/讀書處)嘉陵江¶
　　(在縣西南二里自蒼溪縣流入又東南入南部縣/界即漾水也又名西漢水又名閬中水亦曰閬江)¶
　　(亦曰渝水又名南津河入縣境東南流八十五里/入南部縣杜甫詩嘉陵江色何所似石黛碧玉相)¶
　　(因/依)宋江(源出陕西漢中府舊㢘水縣由南江大巴/山小巴山經廣元蒼溪東流至閬中梁山)¶
　　(闗入嘉/陵江)閬水(在縣西出閬陽縣又東注漢水亦曰/閬溪又有北溪自南部縣界流入縣)¶
　　(界凡十里至縣城西南轉東/下流十里至龍爪灘北入江)海棠溪(在縣城對江/地多海棠新)¶
　　(志在縣南錦屏/山與閬江相對)東水(在縣東自蒼溪流合入江一/名宋熙水舊志謂之東河又)¶
<pb:KR2k0052_WYG_023-58a>¶
　　(名宋江在縣東十里入/縣境南流五十里入江)濩溪水(在縣東亦自蒼溪/縣流合入江水經)¶
　　(注濩溪水出獠中世亦謂/之清水東南流注漢水)西水(在縣西南五十五/里自南部縣流入)¶
　　(縣界十五里至梁家/陂仍入南部縣界)彭道將池(在縣南漢志縣有/彭道將池在縣南)¶
　　(彭道將魚池在縣西南又謂彭道將池即今南池/也魚池即今郭池也此池本彭之所開舊志自漢)¶
　　(以来堰大斗小斗之水溉田里/人賴之唐時堰壊遂成平陸)龍泉(在縣東一/百三十里)龍¶
　　爪灘(在縣南嘉陵江中輿地紀勝宋雍熙中閬中/光聖院山下江中有龍爪灘出焉未㡬二陳)¶
　　(相繼為狀元元豐間又生一灘里人亦/以龍爪名元祐六年馬涓果擢第一)卓錫泉(唐/僧)¶
　　(宣什居繖盖山其徒患無水/宣什以杖叩崖泉即湧出)¶
<pb:KR2k0052_WYG_023-58b>¶
　　蒼溪縣¶
　　離堆山(在縣東五里顔真卿磨崕記山臨嘉陵江/直上數百尺不與衆山連屬故曰離堆廣)¶
　　(輿記蜀中有三離堆蒼溪其一也在漢為宕渠塞/一名白鶴山山腰有来仙洞又有武當山筆塔山)¶
　　(皆在縣東塞/大江之流)金鼎山(在縣東十里/形如覆鼎)紫陽山(在縣東/三十五)¶
　　(里一峯屹峙/髙入青雲)方山(在縣東北八十五里逺/望如几案古方州城也)馬鞍山¶
　　(在縣東一/百五十里)大獲山(在縣東南三十里石城四周天/生竒險宋江環繞其下宋淳祐)¶
　　(中嘗徙州治於此舊志山有大小二峯小峯上有/石井出泉不竭大峯上有池廣數畆謂之天池亦)¶
　　(曰仙蓮池又/有慿虚洞)雲臺山(在縣東南接閬中縣界唐宋/之問送田道士詩風馭忽冷)¶
<pb:KR2k0052_WYG_023-59a>¶
　　(然雲臺路㡬千寰宇記在縣東南三十五里一名/天柱山髙四百丈上方百里有魚池宜五榖無惡)¶
　　(毒可度災漢末張道陵學道於此蒲傳正詩閬州/絶勝是雲臺十里松蘿殿壁開又名鳳凰山山峯)¶
　　(峻峭插天有洞四曰麻姑芙蓉平仙峻仙池二曰/玉丹玉魚巖二曰松根蟠桃其東又有書巖為葛)¶
　　(稚川讀書所山多松柏有一絶大者/中空可坐四人旁有亭名曰魁柏)小錦屏山(在/縣)¶
　　(南一里與錦屏/山相似故名)避塵山(在縣東十里峻嶺懸崖上/有道院李梁詩丹丘千仞)¶
　　(上𤣥圃九霄開脚底/生烟霧人從天上来)連珠山(在縣東五十里兩/岸有九十九峯)老¶
　　池山(在縣西三十里一名鳳頭山突/兀聳翠又有老牛山在縣西南)九龍山(在縣/西北)¶
　　(與雙劒天馬皆羣山中㝡秀/者又有亭子山接昭化縣界)玉女山(在縣北十里/曲肘川源出)¶
<pb:KR2k0052_WYG_023-59b>¶
　　(於/此)大青山(在縣北/二十里)陽門山(在縣北岐坪縣西二十/里又有岳陽山在岐坪)¶
　　(縣東十五里又有石笋/三星等山皆為幽勝)紫練山(在縣東十五里竒/峯拱秀紅紫争妍)¶
　　(逺望如練張桓侯戰張/郃屯兵於此有廟在焉)大茅坪(在縣/東北)嘉陵江(在縣/東北)¶
　　(一里自昭化縣經劒州流入閬中縣界亦曰漾水/即西漢水也舊志自昭化入縣境東南曲流六十)¶
　　(里至縣東北過縣城南/下又三十里達閬中)曲肘川(在縣北一里源出/玉女山東南流入)¶
　　(江曲折如肘故名新志/一名玉水河又名西河)東河(在縣東自廣元縣東/流入又南流入閬中)¶
　　(縣界即古東遊水也明一統志謂之宋江源出漢/中舊㢘水縣舊志自廣元白沙壩入縣界曲折二)¶
　　(百里至青田/灘入閬中界)濩溪水(在縣東自廣元縣流/入又南入閬中縣界)天池(在/大)¶
<pb:KR2k0052_WYG_023-60a>¶
　　(獲山周圍丈/許水嘗不竭)老池潭(在縣西以沙/為岸産魚)見龍潭(在縣西/一里潭)¶
　　(長且深有龍居之旁立龍王廟相傳有教讀于廟/者以硃紅㸃書夜忽光芒滿室視之則硃紅匣内)¶
　　(一大珠旋轉遂閉匣宵遁去今善水者/曰潭中有石穴玲瓏細膩皆龍所為)煥章池(在/縣)¶
　　(城内文/昌宫前)華景池　永清池(俱在縣城/内西隅)彩凝池(在縣/西郊)¶
　　映碧池(在東河/侯家嶺)吐煙池(在九龍山/大安觀前)溥泉(在縣東南/三十里小)¶
　　(土地/闗)冽泉(在烟/峯樓)¶
　　南部縣¶
　　寳瓶山(在縣東/三十里)小盤龍山(在縣東南二十里山勢/盤旋似閬中之盤龍而)¶
<pb:KR2k0052_WYG_023-60b>¶
　　(差/小)禹跡山(在縣東南三十里禹治水時/嘗經此山頂平衍有小石泉)離堆山(在/縣)¶
　　(東南五十里唐鮮于仲通與弟叔明潛修於此東/面鑿有石堂堂北石盤上有九曲流杯池蜀有三)¶
　　(離堆此其一也又有/仙龍山與離堆相近)龍奔山(在縣東南/二十六里)總角山(在/縣)¶
　　(東南六十里山峯/如女郎之總角)南山(在縣南一里蜿蜒蒼翠環/繞縣城一名跨鼇山宋寳)¶
　　(祐中嘗移/縣治於此)感應山(在縣南五里/禱雨輒應)龍靈山(在縣南二/十里背西)¶
　　(山與小盤龍相近山/勢如龍禱雨有驗)九子山(在縣南七十里有/九峯一名九隴山)龍¶
　　樓山(在縣西南五十里峯頂峭拔/衆山拱揖有洴溪環繞其下)老君山(在縣西/十里)¶
　　蘭登山(在縣西八十里三面峻絶俯臨西江漢巖/君平隠居于此有君平洞洞有君平像有)¶
<pb:KR2k0052_WYG_023-61a>¶
　　(觀曰/崇福)長平山(在縣西一百五十里相傳/昔人嘗聚兵禦寇于此)皇后山(在/縣)¶
　　(西北輿地紀勝在西水縣東二十餘/里蜀李特妻羅氏家于此山因名)掌天山(在縣/西北)¶
　　(三十五里梁掌/天戍置於此)思依山(在縣西北一百四十里相/傳漢羅冲霄張道陵隠居)¶
　　(於此有東西二觀東觀有峻仙洞搗藥臺浴丹井/煉丹爐西觀有平仙洞搗藥臼卓劒穴圍棊局)¶
　　火烽山(在縣東/北二里)隆靈山(在縣南二十里面嘉陵/背西江絶頂有七曲祠)仙¶
　　鳳山(在縣南五十里上有七曲祠相傳當日七曲/行祠之日地上生痕有仙鳳二字大數尺故)¶
　　(名/)停雲巖(在縣北二里宋李燾詩路轉層岡二里/餘武陵㳺者亦蕭疎昔年煉藥仙人室)¶
　　(今日餐霞道士居輿地紀勝巖在南部縣蒲景珣/家於此一日吕洞賔訪之不遇以𤓰皮寫詩於石)¶
<pb:KR2k0052_WYG_023-61b>¶
　　(壁其字痕常濕隨擦隨見洪武中失去止存一龕/又有靈雲洞在縣東北外邃中廣冬煖夏凉入三)¶
　　(丈許踏之有聲/如鐘扣之亦然)嘉陵江(在縣東北二里自閬中入/縣境南流二十五里至縣)¶
　　(東北又東南流七十里/達蓬州界即西漢水也)狀元溪(在縣西半里流逕/縣南至縣東入江)¶
　　(以宋馬涓登第而名又有安溪在縣東/三里水深多魚二溪皆嘉陵之溢流也)西水河(在/縣)¶
　　(南三十里即小潼水之下流也自劒州流入又東/南至蓬州界入江又有溲水河在縣南五十里流)¶
　　(入西/水)曲水(有二一在縣北二十里宋陳馬/諸公流觴處一在縣北大江側)醴泉(在/縣)¶
　　(西闗外其水甘/香如醴因名)思鄉泉(在縣十里世傳三陳母馮/氏在汴思鄉成疾取此泉)¶
　　(飲愈/因名)流桮池(在縣北二十五里舊/鹽茶運使司之側)¶
<pb:KR2k0052_WYG_023-62a>¶
　　廣元縣¶
　　鳳凰山(在縣東盤旋起伏勢若/翺翔又名其巔曰寳峯)雪山(在縣東十里/峯巒叠出稱)¶
　　(為/麗)秀每母山(在縣東一/名太湖山)可㳙山(在縣東北/三十里)龍福山¶
　　(在縣東南寰宇記/在通平縣東一里)二郎山(在縣南十里山髙/路陡行人憚之)烏奴¶
　　山(在縣西二里嘉陵江岸峭壁如削有洞髙不可/上昔有李烏奴於此修寺因名一名烏龍山)¶
　　白馬山(在縣西十里張平子仕漢/為侍中少時學業於此)天臺山(在縣西/三里峭)¶
　　(崖蒼鬱盤道縈紆獨木危橋委曲而上至巔乃即/平陸若天臺然因名其北為九隴山鮮于侁益昌)¶
　　(八景詩九隴覘天外即此環拱九十九峯如劒㦸/之排列亦謂之九峯山山有漢王寨相傳漢髙祖)¶
<pb:KR2k0052_WYG_023-62b>¶
　　(駐蹕/於此)石燕山(在縣西北八十里山極髙峻/梯格乃能上獠人恃此為險)金山(在/縣)¶
　　(北三里一名金城山鮮于侁詩/金城環雉堞即此滌溪環其右)潭毒山(在縣北九/十里下瞰)¶
　　(大江路皆滑石登陟頗艱其/下深潭有一鐵索見則兵動)木寨山(在縣北八十/里潛水出此)¶
　　龍門山(在縣東北八十二里出好鐘乳亦名葱嶺/山有石穴髙數十丈其狀如門又東山之)¶
　　(北有子谷出好磬石又有龍門洞在縣北凡有三/洞自朝天程入谷十五里有石洞及第二第三洞)¶
　　(有水自第三洞發源貫通二洞下合嘉陵江舊志/在縣北六十五里又有乾龍洞在縣東北二百五)¶
　　(十里極髙大深入數里宋人龍洞記云三/泉縣西二里有洞深七十三步廣半之)漫天嶺¶
　　(在縣東北二十五里一名稾本山明一統志大漫/天小漫天二嶺相連皆極髙聳蜀道之險也唐元)¶
<pb:KR2k0052_WYG_023-63a>¶
　　(稹有漫天嶺贈僧詩五上兩漫天又羅隠詩西去/誰云蜀道難漫天危險已多端到頭未㑹蒼蒼意)¶
　　(争得禁他/兩度漫)刀環山(在縣南十里/赤銅水出焉)朝天嶺(在縣北五/十里路徑)¶
　　(絶險其後即朝天程舊路在朝/天峡棧閣遂開此道後人便之)五盤嶺(在縣北一/百七十里)¶
　　(杜甫詩五盤雖云險山色佳有餘仰陵棧道細俯/映江木疎又岑參詩平旦驅駟馬曠然出五盤江)¶
　　(迥兩崖鬬日隠羣峯攢一名七盤嶺舊與/陕西寧羌州接界自昔為秦蜀分界處)千佛巖¶
　　(在縣北十里江東岸即古龍門閣石巖蜿蜒其形/如門先是懸巖架木作棧而行唐時韋抗鑿石為)¶
　　(路並鑿千佛/遂成通衢)明月峡(在縣北八十里一名/朝天峽江流所經)陽模洞¶
　　(在縣北六十里有山萬仞峭壁如削/中闢洞門髙不可上一名羊模洞)丙穴(在縣北/二十五)¶
<pb:KR2k0052_WYG_023-63b>¶
　　(里漢水之南/出魚肥美)嘉陵江(在縣西自陕西寧羌州流入/又西南入昭化縣界即古漾)¶
　　(水也亦曰西漢水舊志入縣境一百二十里至縣/城西南又三十里達昭化縣界流經蒼溪縣至重)¶
　　(慶府入/大江)潛水(在縣北爾雅水自漢出為潛郭璞注/有水從漢中沔陽縣西南流至梓潼)¶
　　(漢夀縣入大穴中通罡山下西南潛出一名沔水/即禹貢所謂沱潛既道也舊志在縣北八十里源)¶
　　(出木寨山下流五里入神宣驛龍洞至朝天驛北/穿穴而出入嘉陵江又有滌漢在縣北三里金山)¶
　　(上真觀後西流入江盖/即水經注之平阿水也)漢夀水(在縣南水經注流/出東山西流入漢)¶
　　(水/)南河(在縣南二百步源出/紫金堡匯流西入江)柘溪(在縣東三十里/又有稻壩河在)¶
　　(縣東二十里居/民藉以溉田)藍漢(在縣南源出龍鼻/山流入閬州界)東河(在縣/東二)¶
<pb:KR2k0052_WYG_023-64a>¶
　　(百里自寧羌州界流入又南入蒼溪縣界新志源/出鹽井河産魚肥美又有黄洋水在縣東一百二)¶
　　(十里灌/溉稻田)清江(在縣東南一百六十里源出土溪麻/石埡前又東南入巴州界與巴江合)¶
　　廻龍溝(在縣西十里居/民藉以溉田)黑龍潭(在縣南三十里三/山屹立林木鬰秀)¶
　　(宋時利州久旱郡守于/潭酌水禱之大雨三日)九井灘(在縣北宋轉運使/陳鵬九井灘記有)¶
　　(巨石曰魚梁龜堆芒鞋嘴參差相望於波間為行/舟患元祐四年鵬悉鑿平之舊志在縣北一百八)¶
　　(十里一名空舲/灘江流所經也)¶
　　昭化縣¶
　　鳳嶺(在縣東與廣元二郎山/接嶺舊有鳳棲其上)仙人山(在縣南虎/跳驛東北)五¶
<pb:KR2k0052_WYG_023-64b>¶
　　峯山(在縣西南與白衛嶺相峙路接劒閣連峯插/天圓秀如豎掌俗名五顆山舊志有五龍山)¶
　　(在縣西南一百二十里一/峯峩然四嶺拱揖盖即此)長寧山(在縣西南九十/里上平下險其)¶
　　(上有池清澈不竭又有白雲洞及龍泉宋王智/於此築城後王昭因其遺扯立寨駐兵保障)牛¶
　　頭山(在縣西二十五里以形似名輿地紀/勝昭化縣有朱雀山與牛頭山相連)人頭山¶
　　(在縣西四十里山/巔突出宛若人頭)九曲山(在縣西九十里山勢盤/廻九曲與劒門對峙又)¶
　　(有龍門山在縣西一百四十里亦名葱嶺/又有井溪在葱嶺下四圍皆山溪形如井)木馬山¶
　　(在縣西北二十五里諸葛武侯出祁/山於此造作木牛流馬以供運因名)黄求山(在縣/西北)¶
　　(一百/里)透明山(在縣西北二百里有/竅透明望如懸鏡)九里山(在縣北/二十里)¶
<pb:KR2k0052_WYG_023-65a>¶
　　(盤曲嵯峩約髙九里又/雪坪山在縣北三十里)大髙山(在縣北一百二十/里山勢髙聳為衆)¶
　　(山之冠路/狭難行)梅樹嶺(在縣東南四十里樷林/深箐中多猛獸有闗)避風嶺¶
　　(在縣南一/百五十里)白衛嶺(在縣西南五十里與劒門相接/唐詩紀事明皇幸蜀登白衛嶺)¶
　　(眺覽良乆歌李嶠詩至山川/滿目淚霑衣曰嶠才子也)張公嶺(在縣西北/六十里)走¶
　　馬嶺(在縣北/八十里)富水洞(在縣西北二十里燃燭而入/過馬鞍橋路極窄有石牀石)¶
　　(笋有大潭深十丈天旱取其水禱之輒應又漢王/洞在縣北二十里又明水洞去縣六十里水從半)¶
　　(嶺流出居民/賴以溉田)嘉陵江(在縣東二十里自廣元縣流/入縣境東北合白水又南曲)¶
　　(流一百十里入蒼溪縣界即西漢水也亦曰閬水/又有石龍灘在縣南二里白花蛇灘在縣南七十)¶
<pb:KR2k0052_WYG_023-65b>¶
　　(里以岸石如龍蛇也又散灌灘在縣南一/百五十里以水流散漫也皆嘉陵江所經)桔柏津¶
　　(在縣東三里即嘉陵白水二江合流處杜甫桔柏/渡詩青𠖇寒江渡駕竹為長橋又昭化驛有古柏)¶
　　(土人呼為桔/柏故以名津)白水江(在縣北二十里源出陕西階/州萬山中自平武縣流入縣)¶
　　(境合牛頭河又東南流一百一十里合清水河又/東南十里至縣城東北合嘉陵江唐溫庭筠詩澹)¶
　　(然空水帶斜暉曲島滄江接翠/微新志又有□園溪在白水鄉)清水江(在縣西北/二十里源)¶
　　(出青川縣至安昌壩合白水又老龍江在縣西北/源出富水洞由百草壩至余家壩皆賴此以灌田)¶
　　菖溪河(在縣北十五/里産石菖蒲)泥溪河(在縣西南四十里流/入嘉陵江又有射箭)¶
　　(河在縣西三十里水流/湍急舟行如箭因名)玉女泉(在縣東過桔柏津/一里許山下大旱)¶
<pb:KR2k0052_WYG_023-66a>¶
　　(不竭自泉而上二/里許有玉女房)凉水泉(在縣東桔柏渡大路傍/冬温夏凉又有自湧泉)¶
　　(在板/石舖)¶
　　巴　州¶
　　東龕山(在州東十里巴江東岸巾/子山下有古洞數層甚深)其章山(在州東/八里又)¶
　　(名隆/城山)崑山(在州東四十里出璞石相近有/老君山山趾三溪匯為一潭)始寧山¶
　　(在州東寰宇記在廢始寧/縣東北七里縣以此名)石城山(在州東南三十/里四圍石壁如)¶
　　(城巴江環/繞其下)木蘭山(在州東南寰宇記在廢/歸仁縣西二十五里)南龕山¶
　　(在州南二里上有丹梯書院遺址又有觀/音井又十里為龍驚山昔有龍蟄其中)金榜山¶
<pb:KR2k0052_WYG_023-66b>¶
　　(在州南一里上有竒石名印斗又名/書案山山腰光射文廟輒有科第)化城山(在州/南三)¶
　　(里/)玉山(在州南六十里多玉石然深險/不可取又孤山在州南百里)西龕山(在/州)¶
　　(西二里上有古墨崖流觴曲水及宋文與可/疎篁怪木刻又五里為鳳嘴山又有卧牛山)平梁¶
　　山(在州西二十五里四圍石壁如城其上平坦有/地數十畆居民數户古寺龍泉二水四時不竭)¶
　　鳳谷山(在州西四/十五里)義陽岳山(在州西北寰宇記/在恩陽縣南一里)登¶
　　科山(在州西五十里鄉人謝周卿謝/耕王紹謝震皆讀書於此登科)木强山(在州/西北)¶
　　(即伏/疆山)北龕山(在州北與地紀勝大北龕在郡北三/里俯瞰巴江小北龕在郡北五里風)¶
　　(帽山下其巖如屋新志/在州北八里峭巖壁立)王望山(在州北十里江岸/自州城絶江而登)¶
<pb:KR2k0052_WYG_023-67a>¶
　　(山髙二里巖徑極險占一州之勝相傳有王真人/得道於此真人名蒙故名王蒙山唐𤣥宗嘗至此)¶
　　(望京闕故又名王望巖腹間有龍洞舊志即古/黄牛山也亦名北山有東洞西洞又有王蒙堡)鼓¶
　　樓山(在州北三十里其旁為玲瓏山山頂有泉出/小石如櫻桃有竅可以穿縷兒女以為纓絡)¶
　　龍腹山(在州/北)芝桮山(在州北上/有玉女臺)石門(在州北三十/里左右皆峭)¶
　　(壁環圍/三里許)雪峰(在州東三十五里/衆山中一峯特出)小巴山(在州東北/二百九十)¶
　　(里唐人詩最恨巴/山裏清猿惱夢思)文志山(在州西七十里中有文/志祠相傳土人張文志)¶
　　(好善遇/仙處)龍池山(在州東三十里上/有池大旱不涸)洪雲山(在州東/南百里)¶
　　(層巖髙/聳如雲)尖山(在州東七里秀峯/如筆髙插雲表)巴陵山(在州東一/百里方正)¶
<pb:KR2k0052_WYG_023-67b>¶
　　(如平案中裂大縫分/成兩墩皆峻峭難登)巴江(在州東一里源出南江/縣大巴山流六十里至)¶
　　(州東南分流一里復合中有小流横貫形肖/巴字故以為名流至合州㑹嘉陵江東下)朝陽¶
　　巖(在州東南/三十里)龍洞(在王望山崖畔世傳/州守景箎禱雨有驗)西遊洞(在/州)¶
　　(北一百/八十里)清水(在州西北五十里自廣/元縣通平鎮流入巴江)東遊水(在州/西北)¶
　　(又西南/入清水)鹿溪(在州西五十里相對者為處溪又深/渡溪在州西百里皆東流入巴江)¶
　　㵅溪(在州東流出其章縣東北三十五里/平地東流與思来水合入於巴江)平州水¶
　　(在州東自通江縣流入/巴江又有泥灘河即此)鯉魚池(在州南/二十里)流桮池(在/州)¶
　　(西三/里)君子泉(在州東北一百六十里宋黄彝則銘/曰有冽者泉達於南東浩然天中其)¶
<pb:KR2k0052_WYG_023-68a>¶
　　(流不窮於暑而寒於寒而/溫豈其矯耶不變者存)義泉(在州西/一里)觀音井(在/南)¶
　　(龕山一穴清/冽一穴渾濁)白馬井(在州西/北一里)虎井(在州西南井中/有聲如雷即發)¶
　　(鄉/科)¶
　　通江縣¶
　　大鐘山(在縣東六十里突起萬山中如覆/鐘然有石池龍湫亦名龍池山)歌籟山¶
　　(在縣東七十里有城甚峻險上/有石鼓聲聞數里連擊即雨)得漢山(在縣東一/百二十里)¶
　　(其上石壁如城頂平數里可容數/百人相傳漢髙據此以通餉饋)黑池山(在縣東/百六十)¶
　　(里/)東巴山(在縣/東)秋錦山(在縣南半里隔江林木經/霜山多紅葉望之如錦故)¶
<pb:KR2k0052_WYG_023-68b>¶
　　(名又名/翠屏山)銅山(在縣東十五/里舊産銅)包臺山(在縣南一百五/十里髙出衆嶺)¶
　　(突兀一方登之可/以逺眺上有石洞)壁山(在縣西一里峭絶如壁下/枕諾水與縣治相對古治)¶
　　(名壁州/以此)金子山(在縣西十五里明末一武弁屯營/山下俄聞石裂之聲往視之中有)¶
　　(石獅日光射映鬛尾間/俱作金碧色今尚存)金童山(在縣西一百里四/山環抱亭然獨出)¶
　　(上有平地數百/畆江水繞其下)鐵船山(在縣西北積雪不消石谷/幽邃相傳山半有池常有)¶
　　(鐵船浮/出因名)方山(在縣北十五里突/出衆山其狀如斗)石笋山(在縣北百/里上有石)¶
　　(笋髙五尺/許因名)思公山(在縣北二百里其山最峻/思公水出此又有思公城)龍山¶
　　(在縣東北十里綿亙/數百里龍灘溪出此)三花山(在縣東/北七里)六峯山(在縣/東北)¶
<pb:KR2k0052_WYG_023-69a>¶
　　(八十/里)文山(在縣東北隋志/白石縣有文山)三門山(在縣東北輿地/紀勝由金洋而)¶
　　(歴大山深澤稍涉人境有石門/山絶髙石路犖确五里入土門)大巴嶺(在縣東北/五百里與)¶
　　(小巴嶺相接為秦蜀孔道/世傳九十里巴山是也)仙人磏(在縣東三百里/有石竇可容百)¶
　　(人又有牛角磏在縣西百里金溪上石笋數十自/崖頂下綴望之稜稜如牛角然有石室可容千人)¶
　　乾龍洞(在縣北五十五里其深莫測秉炬可入洞/下石盤可容千人洞頂石笋倒垂玲瓏竒)¶
　　(異靈巧/萬狀)仙人洞(在縣西百里洞前平沙數丈成三/徑嘗有仙人足跡長短不同其西)¶
　　(則皆牛馬鷄犬跡拂去次日如/故洞前有白水水有硫黄氣)巴蛇洞(在縣北四/百里有南)¶
　　(壩寺每嵗端陽前有蛇自柱/礎間出纍纍不一然不為害)巴水(在縣東北四百/八十里又謂之)¶
<pb:KR2k0052_WYG_023-69b>¶
　　(宕水源出漢中府西鄉縣界一派自大巴山洞中/流出入縣境南流二百三十里至水口與竹浴闗)¶
　　(水合流十里至哨口又分二派過毛裕鎮復合又/西南流五十里合諾水又東南流三十里入巴州)¶
　　(界/)符水(在縣西北源出符陽縣東南二百步/西流經南九十步又西入思公水)白石¶
　　水(在縣東北一名青水源出西鄉縣自竹浴闗入/縣境西南流二百七十里至水口與大巴山宕)¶
　　(水合舊志又有大險溪在縣東北一/百里又有小險溪下流皆入於宕水)諾水(在縣西/半里源)¶
　　(出南鄭縣之青石闗經衆山中水流所激又有大/石分水兩岐聲若呼諾又名西河源自青石闗下)¶
　　(流至羊圈闗入縣界南流四百里/過縣城西又南流三十里入宕水)清浴溪(在縣西/九十里)¶
　　(下流入/于巴江)龍潭(在縣東二十里相傳有龍/出此化馬騰躍石上有跡)龍池(在縣/北三)¶
<pb:KR2k0052_WYG_023-70a>¶
　　(里怪石崢嶸水自石穴中出漫溢成池不/涸石上鐫龍池二字又有廣濟靈湫四字)三潮水¶
　　(在白石水前潮時崖壁萬竅/水湧飛瀑如雪日有三潮)香水(一在縣東一在/縣西皆香冽襲)¶
　　(人/)玉鞭池(在縣西十里相傳昔有/人拾玉鞭於此因名)¶
　　南江縣¶
　　龍来山(在縣東三里下有清虚洞空曠幽/深可容千人昔邑人曾避兵於此)望元山¶
　　(在縣東/六十里)玉女山(在縣東南/三十里)公山(在縣南一里又名/白鹿山不與衆山)¶
　　(相連四面狀如公字張道陵七/世孫為集州刺史於此山昇仙)遊仙山(在縣南二/里孤竦特)¶
　　(立又馬騣山/在縣十里)天榜山(在縣南十里/其形如榜)思逺山(在縣西/三十里)¶
<pb:KR2k0052_WYG_023-70b>¶
　　(有曾溪水出此東/北流與峻水合)靈應山(在縣南一百里交巴/州界上建老君觀)龍¶
　　耳山(在縣西二里峯巒/峭拔上有甘泉)鳳喙山(在縣北/二十里)仙女山(在/縣)¶
　　(北四十里頂有仙女洞洞前石五/塊明萬厯間曾見五女列坐刺繡)蠟燭山(在縣北/六十里)¶
　　(峯巒聳/拔雲表)米倉山(在縣北八十里宋南渡/時為興元出兵之路)孤雲山(在/縣)¶
　　(北五十里與兩角山相連行者必三日始達於嶺/王子韶所謂孤雲兩角去天一握也上有石刻即)¶
　　(蕭何追韓信處亦名韓山又/有仙人山在縣北一百里)茶坡山(在縣北一/百五十里)大¶
　　巴山(在縣北一百四十里小巴之南為古巴國髙/聳千尋巖徑極險過於連雲棧下通漢中要)¶
　　(路/)船山(在縣東北二十里四山環擁若海潮乗風/飄泊蕩漾而此山宛如巨舟自北而東下)¶
<pb:KR2k0052_WYG_023-71a>¶
　　(有井舊名/五女山)小巴山(在縣東北二百三十里上多雲/霧盛夏積雪北水源出此其險)¶
　　(次於大巴而/髙峻過之)十二峯(在縣北一百里巉巖聳秀大/小十二峯最為竒觀有客題)¶
　　(詩曰插立翠屏峯十二為君喚作小巫山下有龍/洞相近又有蓮花峯峯巒挺秀有蓮花洞髙空百)¶
　　(餘丈外臨深淵内容千人邑人嘗避兵/於此一名紅鯉洞相傳溪中多産紅鯉)截賢嶺(在/縣)¶
　　(北一百餘里亦以韓信得名/舊志與孤雲兩角俱有棧道)龍門峽(在縣北三十/里中有龍門)¶
　　(潭/)誥嶺(在縣/東)巴江(在縣東源出大巴山西南流一/百里至縣城東合菖蒲澗又西)¶
　　(南流四十里合米倉山水又/東南流七十里入巴州界)明水(在縣北八十里/水中出石硯石)¶
　　(屏草木山川之形生成石上又有韓溪在縣北/孤雲山下又碧含溪在縣北三里皆入巴江)菖¶
<pb:KR2k0052_WYG_023-71b>¶
　　蒲澗(在縣西二里旁有石崖下/有龍潭崖間石刻甚多)平桑水(在縣西三/十五里東)¶
　　(南流/入江)七眼洞河(在縣西源出大壩闗西南/流九十里入廣元縣界)闗壩河¶
　　(即南江源出大巴山闗壩流經縣城南與巴江合/舊通舟楫今以縣西四十里險岩堡石山倒塌堵)¶
　　(塞河路行/舟遂阻)南屯河(在縣南二十里源出巴山/南流經兩河口入巴江)黑龍¶
　　潭(去縣五十里一山屹立林木葱蔚宋/時利州乆旱郡守酌潭水禱之即雨)¶
　　劒　州¶
　　卧龍山(在州東二里盤圍州市/髙一百丈形如卧龍)鶴鳴山(在州東二/里特竦千)¶
　　(仞環繞州治後人磨崖刻唐元結中/興頌於上一名東山又謂之南山)金鼻山(在州/東五)¶
<pb:KR2k0052_WYG_023-72a>¶
　　(十/里)清虛山(在州東南一百/十里上有洞穴)掌天山(在州東南接南/部縣界山出名)¶
　　(柘堪為/矢材)天榜山(在州城南上/有横石如榜)停船山(在州東南/八十里)金¶
　　孔山(在州南一里又雲起山在州南六十里天柱/山在州南八十里石劒山在州南一百里)¶
　　駕鶴山(在州南一里相傳張道陵駕鶴往来/於此又名駕空山舊置栁溪驛于此)滴翠¶
　　山(在州南普城/縣郭外一里)金仙山(在州南一/百八十里)凌雲山(在州西/南輿地)¶
　　(紀勝在武連縣北三里一壠直下/如龍横西峯如屏下瞰小潼水)龍祠山(在州西/南三里)¶
　　(髙三百丈舊名九龍山唐貞觀中嘗於山上置九/龍祠山腹有洞洞前石壁如屋中有九井求雨輙)¶
　　(應/)五郡山(在州西南又有七盤山在武連縣西又/棲霞山在武連縣西南二里髙二百丈)¶
<pb:KR2k0052_WYG_023-72b>¶
　　氐陌山(在州西南寰宇記在/普城縣西三十五里)把寨山(在州北七十/里路極險峻)¶
　　龍鬚山(在州西一百里舊志州西有/龍飛山盖即龍鬚之訛也)五子山(在州/西北)¶
　　(五十五里特起五峯雁行相次髙五百丈下有洞/穴深邃又有龍湫禱雨輒應舊志一名五筆山又)¶
　　(名京/兆山)浮滄山(在州東十五里相傳堯/時洪水此山獨存因名)龍血山(在州/西北)¶
　　(五十里絶壁髙巖約萬餘丈有四石龍象在石壁/間亦名龍穴山東有龍象巖巖東北有洞穴其深)¶
　　(莫測泉出其下/又名赤水山)故壘山(在州北二里有姜維拒鍾/㑹故壘因名其山峯巒峭)¶
　　(拔下臨絶澗又謂之/北山亦即漢陽山)大劒山(在州北二十五里即/古梁山也山海經髙)¶
　　(梁之山西接岷峨東引荆衡其上如堊其下多砥/礪其山峭壁中斷兩崖相嶔如劒之植如門之闢)¶
<pb:KR2k0052_WYG_023-73a>¶
　　(故又名劒門山唐志大劒山有劒閣道三十里又/三十里為小劒山東西二百三十一里大劒號天)¶
　　(險小劒鑿石架閣險不可越李白所謂一夫當闗/萬夫莫開者也寰宇記小劒山在大劒山西北三)¶
　　(十里其山東接莎鼻西接綿州明/一統志謂大劒山與小劒山相屬)兼山(在州東南/一百二十)¶
　　(里宋學士黄棠曾居此/宅址遺基俱在山下)青雲山(在州南/三十里)鳳凰山(在/州)¶
　　(西/)清虛山(在州東南一百十里宋隠/士王省居此賜號清虚)馬耳山(在州/北五)¶
　　(十里雙峯聳/立形如馬耳)琴山(在州北三十/里狀如横琴)七盤山(在州西武/連縣北上)¶
　　(有武/侯坡)巾子山(在州北七十里山極髙峻頂/有積石特起如巾幘然因名)大倉嶺¶
　　(在州北大劒/溪經此入江)秀巖(在州北普安縣/後有池貯泉)龍巖(在州北七/十里蜿蜒)¶
<pb:KR2k0052_WYG_023-73b>¶
　　(如龍盤之狀洞穴可坐百餘人又州西亦有龍巖/可坐百人舊志龍巖在劒門山北洞穴斜入甚深)¶
　　(邃崖有懸泉隨穴/下流潛通嘉陵江)千人巖(在州東北一里即劒山/之危峯有絶壁髙數千)¶
　　(丈又數百里外旁視衆嶺猶平地有石室可容千/人因名巖下髙百丈許石壁紅色方如座席即張)¶
　　(孟陽勒銘處南岸有/石如人形曰石新婦)豹巖(在州東北/八十里)白人崖(與豹/崖相)¶
　　(接石壁班白/逺望如人)漢源坡(在州東三十里舊置/驛於坡上曰漢源驛)駢池洞¶
　　(在州南二里一名龍洞横側/而入深不可測禱雨輒應)羣仙洞(在州西南三/里中無他物)¶
　　(唯石室數間如堂宇然相/傳嘗有仙人奏樂於此)禱龍窟(在五子山前禱/雨輒應有風穴)¶
　　(戒不可動/動則大風)嘉陵江(在州東七十里自昭化縣流入/又東南入蒼溪縣界即西漢水)¶
<pb:KR2k0052_WYG_023-74a>¶
　　(也中有掛溪紫石陶魁壺歌虎躍/漩口及射箭諸灘奔流而南注)白水江(在州北/一百五)¶
　　(十里自龍安府平武縣流入又東南至昭化縣界/入嘉陵江有白沙渡杜甫詩畏途從長江渡口下)¶
　　(絶岸水清石纍纍沙白灘漫漫/又流經黄沙壩名為黄沙江)石臼江(源自水清/經劒州東)¶
　　(入嘉陵江其/旁石多如臼)清水(在州北白水之南亦自平武縣/流入又東入昭化縣界合白水)¶
　　劒溪(在州北發源大劒山由劒門闗流出北折為/漁子溪又小劒溪源出小劒山過瀑布崖與)¶
　　(大劒溪合有水㑹渡在州北八十里即二劒水口/合處杜甫詩大江動我前洶若溟渤寛入舟已千)¶
　　(憂陟巘/方萬盤)聞溪(在州東源出五子把寨二山合流東/入嘉陵江又石臼溪在州西十五里)¶
　　(東流至漩/口入江)小潼水(在州南東南流入南部縣界即/溪水之上源也又有揚帆水在)¶
<pb:KR2k0052_WYG_023-74b>¶
　　(隂平縣西四十里與此水/合流泛漲奔注望如揚帆)都竹水(在州南臨津縣/西五十里源從)¶
　　(武安縣流經普安縣界又南至掌天山下入西水/又柘溪水在普城縣東三十里源出柘谷山柘溪)¶
　　(一名水溪/亦入西水)漢王潭(在州西南一百二十里/其側有漢王廟因名)浴丹池¶
　　(在州普安廢縣唐杜光庭浴丹之所中有/魚赤鬛色如金人或採取必觸風雷之變)龍泉澗¶
　　(在州南泉流石上有漚月潭爛柯坪/諸景知州喬鉢刻龍泉二字於石)礪泉(在州南/半里泉)¶
　　(出石凹中/其味甚甘)¶
　¶
　四川通志卷二十三¶
