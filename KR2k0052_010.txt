# -*- mode: mandoku-view; -*-
#+TITLE: 四川通志
#+DATE: 2015-08-24 22:42:50.232138
#+PROPERTY: ID KR2k0052
#+PROPERTY: BASEEDITION WYG    
#+PROPERTY: JUAN 卷十上
<pb:KR2k0052_WYG_010-1a>¶
　欽定四庫全書¶
　　四川通志巻十上¶
　　孝友¶
　　　聞之立愛惟親立敬惟長周家六行取士必以孝¶
　　　友爲先詩稱張仲書美君陳視此志也伏讀¶
聖諭廣訓首曰敦孝弟以重人倫煌煌誥誡燦若日星以¶
　　　故朔望宣講漸漬薰陶凡兹黎庶莫不翕然從風¶
　　　而僻在西蜀者亦咸知敦本重倫遵道遵路洵所¶
<pb:KR2k0052_WYG_010-1b>¶
　　　謂光于四海無所不通者矣詩曰孝思維則又曰¶
　　　永錫爾𩔖然則我¶
　　朝之孝子悌弟與往代之孝友著稱者其事若相取¶
　　　則而其人亦可以𩔖從也作孝友志¶
　　成都府¶
　　漢禽　堅(成都人生而失父三出徼外乃尋𫉬之後/王裔爲蜀郡守以堅至孝表其墓追贈之)¶
　　　張　霸(字伯饒成都人自少知孝讓鄉人號爲曾/子七嵗通春秋後博覽五經和帝時舉孝)¶
　　　(亷爲㑹稽太守表用郡中有業行者郡人爭勵志/節化服羣盜童謡云棄我㦸捐我矛盗賊盡吏皆)¶
<pb:KR2k0052_WYG_010-2a>¶
　　(休後遷/侍中)¶
　晉鄧　寳(彭縣人事親至孝鄉里稱之其家酤酒爲/業得錢即奉甘㫖有二仙客常就飲見寳)¶
　　(事親盡禮每嗟異之一日言曰汝孝行可嘉學道/有緣寳聞其言潛隨其後行三十餘里履江若平)¶
　　(地俄抵山見其廊廡廣麗竒花怪石皆神仙境界/二客見寳笑曰汝亦來耶引之周覽不覺饑渴謂)¶
　　(寳曰汝離家乆母念汝成疾與藥兩丸令救其母/遂出回顧舊處已失所在至家已二年矣寳以藥)¶
　　(獻其母疾愈壽百餘嵗終寳結廬墓側嵗餘/二客詣廬召之遂仙去人號所居爲鄧寳村)¶
　唐李文素(成都人喪母廬墓芝草生塋虎鹿/馴擾刺史戴竒以聞賜粟三百石)¶
　　費　襄(雙流人至孝母病割股進之遂愈母殁/身自負土廬墓終身産業多讓其兄云)¶
<pb:KR2k0052_WYG_010-2b>¶
　　茹　榮(簡州吏事母姚氏至孝令賜一𤓰歸以奉/母令知之乃聽歸養焉殁爲神里人至今)¶
　　(祀/之)¶
　　沈如琢(崇慶人有孝行母患消渴冬時思桑椹求/之不獲宅東桑忽生椹遂以奉母疾愈後)¶
　　(母亡毁瘠廬墓有白鶴棲/於墓上天寳二年旌表)¶
　　嚴　舉(成都人有嚴孝子/碑在府治儀門内)¶
　宋羅居通(成都人母死廬墓三年有甘露芝/草之瑞開寶中詔以爲延安主簿)¶
　　申積中(成都人襁褓中楊繪從其父起求爲子及/長知出繼楊氏而絶口不言年十九登進)¶
　　(士第事所養父母盡孝終身有一弟二妹爲畢婚/娶始歸本族復爲申氏蜀人以純孝歸之政和六)¶
<pb:KR2k0052_WYG_010-3a>¶
　　(年翰林學士許光凝守成都得其/事薦諸朝擢提舉永興軍學道卒)¶
　　彭　乘(華陽人性純孝以好學稱舉進士嘗登相/國寺閣悵然曰親老矣安敢舎晨昏之奉)¶
　　(而圖一身之榮乎遂奏乞歸養父卒甘露/降於封樹人以爲孝感後累官翰林學士)¶
　　周善敏(雙流人喪父廬於墓側母病割/股以進遂愈詔賜粟帛存慰之)¶
　　謝　榮(溫江人性純樸讀書躬耕以養母飲饌必/躬自捧進冬寒溫衾候寢嘉魚魯儒爲作)¶
　　(傳/)¶
　　王　景(字仰山郫縣人淳化咸平中景以積行純/孝稱於鄉里號王孝子嘗割股愈父母病)¶
　　(及父母殁負土成墳結廬其側有甘露降於竹柏/烏雀銜果麋鹿馴擾李順之亂郫人團結以自守)¶
<pb:KR2k0052_WYG_010-3b>¶
　　(順後下令集向之團結者将盡殺之孝子適役於/縣度衆皆不免夜啟關縱令逃去數千人頼以活)¶
　　(子孫七世貴顯乾道己丑夏孝子墓上/復產紫芝一本人以爲仁孝之報云)¶
　　劉　才(郫縣人七代以孝聞才父子兼以儒行著/後父卒才廬於墓有芝草連理之應大中)¶
　　(祥符中/旌表)¶
　　李　定(郫縣人好古力學志不願仕養二親以孝/聞累舉孝㢘不就自號虚舟子蜀中累值)¶
　　(兵火經籍不完天禧中詔求藏書/定率先授牒監中羣書多出其家)¶
　　王禹夫(字從善新都人持身整峻鄉族稱其孝友/有兄弟爭貲者質於其兄舜夫禹夫曰此)¶
　　(非義事切勿問吾家和氣兄弟聞此急當洗耳/矣兄以語爭者亦感悟退讓聞者悉化爲友愛)¶
<pb:KR2k0052_WYG_010-4a>¶
　　陳敏政(漢州人五世同居乾/道間詔旌表門閭)¶
　明劉　恩(成都人事父母最孝父卒時恩任/荆門司訓聞訃哀毁成疾尋殁)¶
　　姚　淑(字惟善其先江西新淦人祖商於蜀遂家/成都長兄溥令潛江歸淑與季兄汶徃迎)¶
　　(之舟次敘江夜有盜執溥淑徃曰此吾兄貴人也/爾寜殺我溥亦曰若輩不過欲得貨耳吾弟少年)¶
　　(其舎之僕從仗劍起逐賊賊怒遂俱遇害時汶亦/被傷乆復甦曰有神人謂我汝幸免矣寃哉汝弟)¶
　　(孝且友帝/命恤録云)¶
　　朱　佖(字世望成都人邑庠生竭力事親和氣藹/如母逝廬墓三年以孝稱賙濟婚喪鄉黨)¶
　　(頼之族有絶產應歸佖不受推爲祭田年九十七/無疾而終或問養生之術曰無他但平生不著惱)¶
<pb:KR2k0052_WYG_010-4b>¶
　　(耳/)¶
　　李　鸞(號翔山父志宏江西臨川人寓成都遂家/焉鸞性孝友父客死鸞徒跣千里歸櫬於)¶
　　(蜀兄鳳蕩先業鸞茹苦自勵不以介懐補弟子/員有博洽聲後以子學詩貴封南京户部主事)¶
　　楊　宗(成都人父重三爲中衛指揮宗性端慤以/官讓弟從士夫遊仲子得遺金歸宗召其)¶
　　(人還/之)¶
　　鄭仕階(字子陞成都人由舉人任白水令乞歸終/養事親誠事兄讓徜徉林臯郡人士樂親)¶
　　(之有浣花詩稿扇/影集爲里中傳誦)¶
　　周存智(華陽人諸生鑾之子鑾遇其讎於法華寺/僧舎兇徒羣毆之存智以身翼父肋折氣)¶
<pb:KR2k0052_WYG_010-5a>¶
　　(絶毆者逃散父得不死已乃甦嵗餘竟/卒時年十六縉紳咸哀之輓詠成帙)¶
　　茍纘宗(字子孝華陽諸生孝事繼母段氏長兄無/嗣纘宗長齋祈籲果得子當事聞其高誼)¶
　　(表其閭曰篤行贈之詩有云善養直追曾閔孝古/心應溯葛懐初又云薦逹未能慚淺簿空将遺話)¶
　　(説成都其/嘉重如此)¶
　　馬廷輔(字良佐華陽人嘗拾遺金歸其主親有疾/割股和藥以進每遇饑疫給粥施藥多所)¶
　　(全活𢎞治間表聞/於朝旌以孝義)¶
　　龔　鼎(雙流人天順閒進士幼稱孝友篤愛弟鳳/後任主事有能績遷守南陽遇宗室縱横)¶
　　(裁以法悉斂跡擢雲南叅政父文貴以義方敎子/德壽兼隆鄉閭表重之子喜祺令福清有祖父風)¶
<pb:KR2k0052_WYG_010-5b>¶
　　鮮　榮(字居仁灌縣人登進士授楚沅陵知縣母/張氏多疾上疏乞終養生盡敬死盡哀教)¶
　　(人以忠孝爲/先服闋而卒)¶
　　郭　瑄(崇寧人仕兵科給事中歴官叅政治行著/聞孝友篤至父早喪廬墓悲泣時人稱其)¶
　　(孝/)¶
　　鄧伯祿(崇寧人任陜西永壽縣令有惠政父殁俸/資悉以奉繼母囊無私積卒於官祀名宦)¶
　　(祠/)¶
　　宋繼祖(字汝孝漢州人進士授定海令志大才敏/倭寇薄城多方攻禦邑境用輯居家篤於)¶
　　(養志事繼母尤盡子道誨諸弟皆/成令名郡人作孝友傳以褒述之)¶
<pb:KR2k0052_WYG_010-6a>¶
　　何　節(漢州人進士累官長沙太守多著惠政事/孀母至孝言行不茍操履端正鄉里推重)¶
　　(崇祀/鄉賢)¶
　　史　英(彭縣人以鄉薦任江西瑞州府推官歴任/九載數决疑獄以母老堅意乞歸終養瑞)¶
　　(人感其孝/祠祀之)¶
　　劉　寅(雙流人𢎞治間進士資性醇厚事繼母至/孝随父宦淮陽從王衢吾遊荘定山結爲)¶
　　(忘年交及長奮志力學登第官南京考功出守寧/國值嵗歉賑活甚衆流賊之變備禦尤嚴又建梅)¶
　　(都官祠嵗時祀之擢㕘汴藩/未幾以疾歸所著有東谷集)¶
　　張時中(金堂人父傑目盲旦夕躬授匕箸夜必焚/香籲天三年遇醫復明又患腹脹常同臥)¶
<pb:KR2k0052_WYG_010-6b>¶
　　(起以手按摩尋愈父常曰吾無報汝願汝子亦如/是也藍冦至負其父先逃累遇賊哀求得免後爲)¶
　　(清平/司訓)¶
　　車　政(新都人博學隱居父卒政年十四哀毁過/甚死而復蘇既葬朝夕培墳有芝草之祥)¶
　　(母病革祈天減壽益母母/果愈人以爲誠孝所感)¶
　　楊維懷(新都人從父宦遊扶母櫬歸三峽夜遇羣/賊衆皆逃匿獨守母棺賊疑其有財欲發)¶
　　(之維懷以身伏柩賊殺/之沉尸於水母棺得全)¶
　　計朝聘(字莘夫成都人正徳庚午舉孝廉性孝悌/精易學以遺貲讓二弟以正學啟門人授)¶
　　(正陽令歴澂江知府誠心敷政約已愛民增建昆/明學舎數十楹捐俸賑饑開海田三千畝俾民買)¶
<pb:KR2k0052_WYG_010-7a>¶
　　(犢以耕民剙祠祀焉引歸林下布/蔬自怡不事干謁壽八十二卒)¶
　　呉應祿(新都人正德間母與人忿爭因抛石擊人/至死官坐母罪應祿時年十一引罪歸已)¶
　　(即受禁母𫉬免御史/盧雍鞫知其狀釋之)¶
　　楊　珩(成都人幼頴悟七嵗能文與内江趙文肅/齊名中嘉靖庚子鄉試博極羣書學宗程)¶
　　(朱楚蒋道陵督蜀學得珩巻喜曰吾道有人矣進/與語目之爲尹和靖珩學日深益得要領嘗謂學)¶
　　(本修齊著居家箴百口同爨論及祀先等篇建祠/堂明宗法事二親極恭謹内外無閒言以親在遂)¶
　　(絶意仕進督敎三弟玠琮璲家庭雍睦皆切劘於/聖賢之學珩卒年僅三十六里中後學至今誦法)¶
　　(之崇祀/鄉賢)¶
<pb:KR2k0052_WYG_010-7b>¶
　　戢汝止(字敬之幼出嗣於叔嘉靖乙丑進士授中/書歴户禮兩垣在朝剛正不阿外轉湖廣)¶
　　(僉憲飭武備足兵食江洋無警陞福建叅政屢疏/陳情得俞㫖歸奉父母暨本生父母甚懽家居清)¶
　　(約為人和易可親鄰里慶弔雖蓽門蓬户必躬/造焉至懇恩疏四親並受封典世所希有云)¶
　　齊　準(字平甫成都人賦性公直潛心理學事繼/母以孝待諸弟以友中嘉靖辛丑進士任)¶
　　(户部主事未幾三上疏乞終養家居恤隣周困族/人有不能婚喪者悉勉力代之尤長詞翰以文行)¶
　　(名重一時/壽八十卒)¶
　　蔣三近(號又溪成都人進士授刑部主事歴郎中/工詞翰才望卓犖陞瓊州知府未任而卒)¶
　　(家仍寒素自少事節母曹氏至孝待二弟三益三/畏極友愛里中俱稱長者弟三益號蓉野先登已)¶
<pb:KR2k0052_WYG_010-8a>¶
　　(未進士筮令金華慷慨尚氣節廉愛仁明士民為/立生祠後以户部視𣙜浙中額外一毫不取屢謀)¶
　　(迎養母以耋年未果浙中士紳歌頌節/孝有賢節録一時公評號蒋氏二難)¶
　　干德昌(華陽人嘉靖辛丑進士忠厚正直孝友著/聞歴任户部郎疏陳時政擢知真定府陞)¶
　　(徐州兵備值倭警城外縉紳士民以城閉不得入/號哭城下德昌遽令以竹籠數百令軍士緣載而)¶
　　(全活不可勝數陞河南大㕘即致仕歸里撫兄/孤廷采如己子敎成名儒領丙子鄉薦第二)¶
　　楊　鉉(華陽人學行純篤孝友著聞舉於鄉初任/郿令實心實政民像祀焉轉鞏昌通判職)¶
　　(司西寧等處團練鄉兵擊走松番三㨗河湟奉㫖/錫宴賜金兵部紀録擢用鉉乞歸養親章凡十六)¶
　　(上乃得請家居崇儉約敦道誼與弟瑜博/極羣書游心物外有記事珠等書十餘巻)¶
<pb:KR2k0052_WYG_010-8b>¶
　　鄧宗古(簡州人父死自負土爲墳廬其側晨夕/悲慟甘露降於墓木里中號爲鄧孝子)¶
　　王　曉(郫縣人邑諸生父殁有遺腹子曉盡以/田讓之嘉靖中學使扁其門曰友讓)¶
　　徐鳴陛(郫縣諸生孝事孀母撫養孤妹周/恤親族善行甚多直指聞而奨之)¶
　　何　剛(新繁人居親喪/廬墓三年不怠)¶
　　王廷貴(新繁人性孝謹母疾垂危割右股肉以進/母尋愈又數年父病割左股肉療之父亦)¶
　　(愈又有同邑徐表亦割股救父/疾隆慶間與廷貴並賜旌表)¶
　　閻宗德(簡州人三嵗失父事母張氏至孝宗德年/七十割股愈母母壽至百有九嵗宗德年)¶
　　(九十一天啟三/年奉㫖建坊)¶
<pb:KR2k0052_WYG_010-9a>¶
　　章玉鉉(漢州人明經以母老不仕母九十餘玉鉉/年亦七十朝夕就養惟求悦母時人比之)¶
　　(老萊/子)¶
　　周之冕(漢州諸生事親克盡子道内/外無閒有旌孝石坊尚存)¶
　　廬松林(漢州人事繼母楊氏至孝母/病割股和藥遂愈有司旌表)¶
　　邊　洪(彭縣諸生事母純孝輕財好義/年六十七以哭母過哀而終)¶
　　李　岳(彭縣人事孀母至孝官/華容訓導轉通山教諭)¶
　　米　貝(彭縣貢生苦學勵行事奉繼母曲爲順承/推讓貨產以與累母弟當事以篤行表其)¶
　　(閭/)¶
<pb:KR2k0052_WYG_010-9b>¶
　　徐仕明(彭縣人母何氏常臥病仕明兩次割股俱/𫉬痊愈當事聞其孝表曰愛篤慈烏又嘗)¶
　　(拾人遺金盡歸/其主人稱孝義)¶
　　熊　安(彭縣人兄弟六人力耕共/爨直指呉公表曰孝友)¶
　　祝丕傳(彭縣諸生賊變負母至樊家塲賊追至/欲殺其母求以已代賊不許並遇害)¶
　重慶府¶
　漢嚴　永(郡人延熙中居父喪哀毁盡禮/詔旌其門有嚴孝子碑在郡治)¶
　　杜　孝(郡人事母以孝聞母喜食魚膾孝役成都/買魚置竹筒以草塞之投於中流祝之曰)¶
　　(願吾母得此食婦汲於江忽見竹筒横來觸岸婦/異拾之見二魚曰必吾夫所寄也熟以進姑聞者)¶
<pb:KR2k0052_WYG_010-10a>¶
　　(嘆其/孝感)¶
　　蕭　瓘(爲渝州長史居/母喪以哀毁卒)¶
　宋何光覺(榮昌人淳熙庚戌第進士性孝愛母病渴/值旱泉涸光覺竭誠祝天宅旁一泉湧出)¶
　　(進母病愈後邑人因/甃爲井名曰孝感泉)¶
　元張孝子(江津人逸其名元末兵亂孝子負其母餬/口四方十有二年明兵平蜀始負母南歸)¶
　　(至笋溪時值水漲母曰吾以老憊累吾子至此今/隔一衣帶水天将不使吾見家鄉乎仰天長嘆自)¶
　　(躍赴江孝子倉皇從之覺足下隠隱有石載之得/渡孝子與母俱無恙及顧江中乃一石牛也今指)¶
　　(渡處爲/臥牛灘)¶
<pb:KR2k0052_WYG_010-10b>¶
　明施彦寧(江津人母殁廬墓三年/孝慕哀切没齒不衰)¶
　　呉仕坤(南川人父彬薄宦山東病革仕坤侍湯藥/哀籲於天竟不起寄殯任所三年後鬻女)¶
　　(得財扶櫬歸家朝夕奉祀/如生正統中旌表其門)¶
　　唐　政(江津人早喪父以樵採養母終身不怠母/殁廬墓天順中有司上陳其事詔優恤之)¶
　　李凌高(巴縣人家貧性孝友父卒事孀母尤謹母/病思筍時值嚴冬凌高徃林中長泣竟日)¶
　　(見一筍芽寸許深求得之取歸進母病愈後母卒/廬墓三年不復櫛沐至履穿肘見鄉人以孝子稱)¶
　　(之/)¶
　　王愛義(永川人天順間有盜剽掠殺人母羅氏/病臥寝室愛義侍不忍去母子俱受害)¶
<pb:KR2k0052_WYG_010-11a>¶
　　陳伯剛(合州諸生父母喪負土成墳廬墓六年有/白鵲來巢鄉人以爲孝感知州唐恂上其)¶
　　(事詔旌/表之)¶
　　王　堂(銅梁人成化中賊入境大肆焚掠母老/不能去堂從烈燄中負母賊不忍害)¶
　　呉　儉(榮昌人父早卒侍母余氏疾三年如一日/先是有異母兄蕩其貲產父臨終語曰爾)¶
　　(兄貧無以自給爾其敦友于之誼儉曰諾竟以先/人田廬讓其兄無難色邑人王侍御驥有詩表揚)¶
　　(之成化四年大旱輸榖千餘石以/給貧人有司以聞詔授承事郎)¶
　　王應松(江津人正德中流賊據應松家縳其父/母欲殺之泣跪求代賊殺之舎其父母)¶
　　胡月蟾(江津人年十二遇流賊據其家月蟾與祖/母許走藏張家崖下賊搜獲欲殺許月蟾)¶
<pb:KR2k0052_WYG_010-11b>¶
　　(泣跪求代/賊並殺之)¶
　　李應文(長壽人正德中流賊過縣擒/其父應文跪告乞代賊殺之)¶
　　旦仕俊(長壽人評事友賢之孫友賢殁仕俊以嫡/孫承重既葬廬墓三年副使彭公旌表之)¶
　　熊萬變(榮昌人諸生正德中流賊圍其家合室倉/皇出走母尚未行萬變語其兄曰母在圍)¶
　　(我輩脱出何爲相與還赴母難擊殺二賊負母/出爲賊所執俱被殺其母伏屍罵賊亦被殺)¶
　　韋志通(南川人少喪父事母婁氏每晨昏必詣&KR0230;/所跪問安否母年八十瞽廢志通親侍起)¶
　　(居母疾嘗糞焚香懇禱願以身代及終苫居/跣足泣血三年酒肉不茹以哀慕終其身)¶
　　文可黼(涪州人父作官布政使父歿事母陳夫人/最孝夫人六十而瞽可黼起屈必侍進膳)¶
<pb:KR2k0052_WYG_010-12a>¶
　　(必親積三十年母九十乃卒既葬廬墓三年以明/經任長泰令治行卓異卒於官泰人稱之爲清毅)¶
　　(公/)¶
　　王應元(涪州人家貧居鄉力農養父父每出飲元/候於途扶之以歸一日父醉臥應元田作)¶
　　(其家不戒於火急奔囘烈燄甚熾身濡泥水/出而復入救之者三號哭火中抱父而死)¶
　　何積有(永川人事親至孝母李氏病痢彌年臥榻/積有日浣垢衣溪邊石上踐洗處有痕邑)¶
　　(人楊榮題其溪曰/孝子溪以表之)¶
　　何其聰(榮昌人父客亡寄殯滇之大理其聰少孤/家貧年十四即徃訪殯所負骸歸鬻室以)¶
　　(葬事母張終身不懈或甘㫖無資傭身以養邑中/士大夫遇其母壽必冠帶稱觴莫不賢其節孝)¶
<pb:KR2k0052_WYG_010-12b>¶
　　何　楚(涪州人嘉靖中知松滋縣生平言動不茍/盛暑不廢衣冠七嵗嘗糞以療父病耄年)¶
　　(竭力以事伯兄所有錢穀/推贍族人一鄉稱其賢)¶
　　楊　朝(墊江人嘉靖乙酉嵗薦父育族子朝視若/同氣貲産悉分與之嵗儉出粟賑饑全活)¶
　　(甚/衆)¶
　　夏　銘(涪州人任御史深得憲體母死廬/墓三年著四書啓䝉以惠後學)¶
　　羅　純(榮昌人由嵗貢知嘉魚縣事奉親之任每/鷄鳴則起温凊孝養民皆感化善事其親)¶
　　(在嘉魚數年案牘俱清囹/圄空虚民德之爲立生祠)¶
　　施　訓(巴縣人進士歴叅政忠厚廉潔嘗/督邊餉調遣有方事繼母以孝稱)¶
<pb:KR2k0052_WYG_010-13a>¶
　　朱　卿(大足人領鄉薦以母孀居絶意仕進母强/之始就銓授陽武令尋聞母病即懇歸養)¶
　　(母病痢嘗糞以驗甘苦又病疽吮/之而愈母終居喪如禮足爲世範)¶
　　夏　藩(大足人父蚤逝母守節撫藩藩事/母克孝萬歴初賜坊曰貞孝流芳)¶
　　余文元(綦江人母丁氏疾危文元刲/股療之病愈有司表其門)¶
　　江三極(綦江人父母病俱刲/股療之邑令旌焉)¶
　　熊奮鵬(綦江諸生割股療父/病病愈邑令旌之)¶
　　陳中道(永川人/有孝行)¶
　　陳仕輔(墊江人兄仕隆商於秦年乆不歸二親憂/之仕輔曰吾何愛一行以傷父母心乃歴)¶
<pb:KR2k0052_WYG_010-13b>¶
　　(探其所往徧西陲極邊周行萬里幾十年重/趼偕歸父母尚無恙天倫暢遂人稱孝友)¶
　　駱任重(墊江人七嵗喪父入殮時以首觸棺幾斃/登萬歴癸丑進士授山西洪洞令有㢘聲)¶
　　(母卒於洪舁櫬還里時值/溽暑執杖隨趨道路感歎)¶
　　吕孝子(失其名彭水人萬歴間以孝聞邑/令曽一貫請於上以冠帶榮之)¶
　　戴北辰(彭水節婦許氏子母病割股救之母卒哀/毁骨立廬於墓側三年妻周氏亦以節聞)¶
　　(盖一門/節孝也)¶
　　丘　鍾(忠州人年十八父歿凉州扶櫬歸日夕痛/泣聞者感傷孟僉事柯重其文行延以敎)¶
　　(子時有托以公事者餽百金/鍾力辭之鄉人並高其義)¶
<pb:KR2k0052_WYG_010-14a>¶
　　李　傑(忠州人少貧負米以養祖母後頗裕兄/弟貧無居傑以己屋分居之人稱孝友)¶
　　李伯春(定遠人賊兵縱火将至其居父柩在堂伯/春伏柩號哭衆感其孝爭救得免事繼母)¶
　　(最孝喪葬盡禮與其弟叔春共爨五十年財貨不/私臨終家人以分居告泣曰我死不忍聽分字其)¶
　　(孝友/如此)¶
　　黎伯滾(大足人事母最孝出入溫清未嘗離左右/一日山莊火伯滾不顧家資獨負母走已)¶
　　(而火滅渡溪適大水至同行多沒惟伯滾母子得/逹岸莊多虎亦不至伯滾居里人以爲孝感母死)¶
　　(水漿不入口者數日拊櫬號呼氣絶而死與母/同葬聞者哀之廵按喻時奏聞賜金恤其家)¶
　　匡振之(號玉齋合州人領鄉薦事母承歡罔閒五/上公車三次從中途思母而返因奉母三)¶
<pb:KR2k0052_WYG_010-14b>¶
　　(十年不仕母服閼乃就廣文後宰/鳳縣清况若水不愧孝㢘二字)¶
　　袁　三(合州人父行賈家頗裕三少孤積弱家遂/中落母年七十相倚爲命三負擔汲水傭)¶
　　(錢以養母人有授之壺餐者即攜回進母母出則/盛服人怪而問之母應曰此先夫所遺以送老者)¶
　　(尚有棺一具屢令吾兒鬻之以爲贍養之資吾兒/堅不從也後母死盡以父所遺殮母邑中名士作)¶
　　(傭孝傳/以表之)¶
　　毛宗成(涪州人父早卒事母孝力農膳養偶盜至/獨負母匿林中垂涕擁䕶得免於難母卒)¶
　　(葬於室側每日/往視至老無倦)¶
　　王　寅(銅梁人事親孝父疾不解衣者數月既葬/廬墓三年有白兔馴擾羣鳥環集於旁成)¶
<pb:KR2k0052_WYG_010-15a>¶
　　(化中事/聞旌表)¶
　　周朝旦(銅梁諸生事繼母極孝執親喪有/孝泉之瑞子逹萬歴乙未進士)¶
　　向　上(銅梁人母劉氏疾割股/愈之有司爲旌其門)¶
　　蕭仁極(綦江人三嵗父卒事母極孝母目雙瞽仁/極百計醫治出入扶掖飲食必親進數十)¶
　　(年無少怠有/司表其門)¶
　　白　眉(壁山諸生自幼育於祖母晏晏病思魚㝷/求無𫉬忽遇人攜魚授之倐不見晏病果)¶
　　(愈父可縉曾被馬傷割左臂肉/和藥療之生平孝謹里人頌焉)¶
　　段威武(銅梁人舉孝廉爲渭源令事父母以孝聞/既葬廬於墓朝夕哀奠相傳有鹿馴鳥集)¶
<pb:KR2k0052_WYG_010-15b>¶
　　(梨橘再實之異/至今稱段孝子)¶
　　朱　英(酆都人父繼卒於官扶柩歸母桑氏孀居/英茹蔬誦經日祝母壽至老不倦家貧治)¶
　　(鐵作供甘㫖不/乏有司表其門)¶
　　蕭顯用(天啟閒進士任福州府同知假/歸養母以孝行聞建坊入祠)¶
　　佘應祥(長壽諸生家貧力學母老值兵亂扶母入/山避亂母病難行應祥棄幼子女獨負母)¶
　　(入山俄兵持刀至應祥哀告以故兵釋之越/三日母死應祥負土成墳臥墳側不食死)¶
　　戴孝子(失其名酆都人事祖母至孝/有司表其門曰孝同晉密)¶
　　古養浩(字健菴酆都人偕妻隆氏事二親至孝諺/稱古氏孝子名重鄉里養體養志兩兼之)¶
<pb:KR2k0052_WYG_010-16a>¶
　　(矣/)¶
　　柳映芳(黔江人事母至孝家甚貧負薪供養一日/遇老人引至酉陽山指一樹令伐之且曰)¶
　　(月取一枝足給母膳矣映芳伐樹入市醫/者識爲沉香重價購之母膳由是日豐云)¶
　　王三徵(黔江人父檄好弈嘗延善弈者對局弗勝/怒輒不解三徵厚賄弈者令徉負以博其)¶
　　(歡檄疾甚刲股救/之即瘳邑令旌之)¶
　　董大原(郡庠生平生孝友誠篤著於鄉/里崇禎中貤贈文林郎入鄉賢)¶
　保寧府¶
　漢譙　瑛(閬中人父鉉不仕公孫述述賜以毒藥瑛/盡捐家貲十萬求贖父死乃𫉬免後爲尚)¶
<pb:KR2k0052_WYG_010-16b>¶
　　(書郎以易學授明/帝時有潔白之稱)¶
　唐宇文百之(閬中人數世同居庭前六燕共巢/紫荆異本合幹人以爲孝友之應)¶
　宋羅士堯(巴州人讀書尚義事母至孝田廬家産分/貽宗族子姪之貧孤者以孝友聞旌表)¶
　　張隱居(劍州人嘉興間兵變母黄氏病不能興隱/居襁負其母屢冐白刃聞者莫不歎異)¶
　明呉　璽(閬中人志行高潔家貧力學言動不茍中/𢎞治二年經魁歴任陜西岐山縣敎諭課)¶
　　(士辛勤奔母喪徒跣泣血廬於墓所植柏數百株/初墓所無泉忽有泉湧出既又生三異木一盤根)¶
　　(爲龍蛇状一爲飛鶴狀一爲蟾蜍状敎諭毛秀擬/爲四異曰地湧甘泉木形飛鶴龍蛇効靈蟾蜍標)¶
　　(異因爲詩表之服闋陞國子助敎大司成署其考/曰學問足以成物孝廉足以範俗授隨州知州所)¶
<pb:KR2k0052_WYG_010-17a>¶
　　(著有青峯/集藏於家)¶
　　楊鳳岐(閬中諸生親病嘗割股療/之當事扁其門曰孝子)¶
　　蕭　淳(郡庠生母喪廬墓三年有甘泉/之瑞僉事楊題其門曰孝感)¶
　　任　啟(閬中人少喪父事母先意承志未嘗稍違/母終殯葬如禮廬墓三年有司上聞詔旌)¶
　　(其/家)¶
　　何鍾麒(通江諸生正德初大疫母任氏病癘時癘/氣方熾父及諸弟皆出次外舎鍾麒獨侍)¶
　　(不去鄢藍賊陷縣城士民奔潰有强鍾麒去者曰/母已無生理盍匿之而逃泣應曰母可棄乎方負)¶
　　(母出遇賊於門/母子俱遇害)¶
<pb:KR2k0052_WYG_010-17b>¶
　　楊上林(通江人父簡病篤上林祝於天斷一指和/藥簡立愈後復病上林又割股以進及卒)¶
　　(哀毁幾絶者數次/人服其孝行云)¶
　　李元扶(劒州諸生流賊陷州城入宅執其母徐氏/欲殺之元扶哀求全母賊許之殺元扶)¶
　　鄭玉旒(劒州人幼失怙事母至孝撫諸弟備極友/愛鄢賊之亂玉旒獨抱神主遁去夜陷賊)¶
　　(營賊酋廉知其義釋之且贈以金戒衆毋/入其宅後州守舉爲鄉賢旌其門曰孝友)¶
　　蒲妙高(南江人鄢藍賊起妙高負八十母偕妻子/奔逃母疾篤諭令置身墳内姑置熟食聽)¶
　　(自死子婦各宜逃去妙高痛哭曰兒何之子母死/一處耳棄妻負母賊至伏地請代死賊感而全之)¶
　　(仍周以/衣食)¶
<pb:KR2k0052_WYG_010-18a>¶
　　徐敷詔(湖廣岳州籍保寧人舉孝廉博學篤行事/長兄撫幼妹極友愛絶意仕進雅志著述)¶
　　(當道重之扁其門曰/南州高士後祀鄉賢)¶
　　謝東陽(保寧千户所人進士爲人忠信端方居官/廉潔自矢母族甚貧分俸給之事兄極愛)¶
　　(敬撫孤姪成人/讓以産祀鄉賢)¶
　　姜玉潔(劒州人飭行講學孝友篤實兄玉山死竭/力撫其孤貢入太學奏議孔顔曾孟分祀)¶
　　(事執政是之所著有圖學淺見/正字訓䝉東山拙稿藏於家)¶
　　袁　濬(廣元人遭父母喪廬於墓有白烏之祥以/明經謁選聲聞都下咸以孝子呼之知永)¶
　　(平縣稱/循吏)¶
<pb:KR2k0052_WYG_010-18b>¶
　　俞承勲(保寧千户所指揮七嵗失父既娶不入私/室設榻母旁省視寒溫竭力甘㫖自啗粗)¶
　　(糲追思父貌圖畫宛然若有神助嚴祀堂中嵗時/哀泣母年八十四無疾卒晨夕號慟淚盡繼以血)¶
　　(既葬廬墓甘露降樹白鳩來/巢人咸以爲孝感屢䝉旌異)¶
　　楊三省(閬中人府庠生父珂任茂州倉大使以霉/濫損邊儲至陷重辟三省痛心父罪竭貲)¶
　　(以贖得改戍越巂竟死遠荒三省復罄産歸櫬身/先輀役盛暑渡瀘歴卭崍九折之坂既還養庻母)¶
　　(孝謹萬歴己酉家有牛生雙犢麥秀兩/岐之瑞葢至孝所感也後屢䝉旌異云)¶
　　羅汝旦(蒼溪人天啟時諸生母乆病刲股/愈之縣令額其門曰苦孝動天)¶
　　任可貴(蒼溪人割股愈親疾縣/令額其門曰一割千古)¶
<pb:KR2k0052_WYG_010-19a>¶
　　李永昌(蒼溪人崇禎時諸生兄弟三人同居兄二/子弟六子先世遺産悉均分之及自舉子)¶
　　(獨甘窮窶學/使旌其閭)¶
　　陳　敏(巴州諸生事母至孝崇禎七年賊破巴州/闔城逃散時敏母病篤不忍舎去賊至欲)¶
　　(殺其母敏引頸乞/代賦義而釋之)¶
　順慶府¶
　宋成　象(渠縣人淳化中李順據渠父憂悸死象哀/毁慟哭廬於墓側有虎馴燕集之祥遠近)¶
　　(咸稱/孝子)¶
　　賈　嵩(蓬州人自少力學天/性至孝後舉孝行)¶
<pb:KR2k0052_WYG_010-19b>¶
　　黄　壽(蓬州人/舉孝行)¶
　　狄承嗣(蓬州人母年八十臥病不起承嗣告天願/以身代母卒哀毁負土成墳廬墓三年)¶
　　周八行(岳池人事親純孝親殁廬/墓甘露降於里賜帛旌表)¶
　元馮伯樂(西充人四世同/居孝義聞於時)¶
　　范均保(儀隴人至正中母有疾均保割股和藥/以進乃愈縣令上聞詔立孝感坊表之)¶
　　陳君節(廣安州人元末兵起君節甫數嵗母被俘/去幾三十年君節克勵成業及有室寢食)¶
　　(不安遂攜貲北徃尋覔三嵗/始得奉之以歸孝養不衰)¶
　明羅坤賢(蓬州人力敦孝義闔門/八百口同爨人咸稱焉)¶
<pb:KR2k0052_WYG_010-20a>¶
　　王　燦(渠縣諸生事親純孝親殁廬墓側/讀禮三年有司額其門曰孝子)¶
　　何秉良(廣安州人郡庠生父母先/後卒哀毁廬墓事聞旌表)¶
　　程九霄(岳池人天性孝友親殁廬墓繼母疾篤九/霄齋沐求以身代尋愈及卒又廬於墓觀)¶
　　(察使蔡中孚褒其孝行餽/以厚帛鄉人咸敬慕之)¶
　　唐　宥(營山人通春秋事親以孝聞賊攻縣宥倡/衆恊守衆潰與母被執不屈死之越三日)¶
　　(如/生)¶
　　魏必通(儀隴人成化中賊犯境必通父成率兵禦/之被執必通入賊營以身代父賊乃釋成)¶
　　(留必通抗言/不屈被殺)¶
<pb:KR2k0052_WYG_010-20b>¶
　　羅　敬(營山人性敦孝友里崇釋敎敬/獨不惑篤行家禮至今化焉)¶
　　王　琰(大竹人親患疾割股四次𫉬愈聘妻楊/氏目雙盲琰娶之人服其孝義後旌表)¶
　　張　銓(南充人父令平湖時命銓扶祖櫬歸過黄/陵舟覆銓號泣入水救櫬得舉郡守徐公)¶
　　(聞於朝特旌其門家湧/冽泉徐公名曰孝應泉)¶
　　張　賢(大竹人正德間父爲賊所獲欲殺之賢以/身蔽父賊斫賢臂又折其唇流血數升祈)¶
　　(請甚哀父頼以全賢/亦不死郷人甚重之)¶
　　王翰臣(渠縣人正德閒登進士居父喪遵行朱子/家禮監司賻以金辭不受妻李氏卒終身)¶
　　(不娶事繼母以孝聞授主事歴鹽運同知屏祛宿/弊官民便之卒於官囊無餘物時人稱其廉介)¶
<pb:KR2k0052_WYG_010-21a>¶
　　孔承宣(鄰水人先聖六十一代孫爲楚麻城敎諭/拜掃東魯先塋捐俸以資寒士歸家益篤)¶
　　(孝友尤好賑貸甲寅丙辰/間水旱相繼全活甚衆)¶
　　唐　通(南充人舉孝廉弱冠時推廪蓄以給鄉人/知階州一介不取間父訃徒步歸哀至喪)¶
　　(明時稱/其孝)¶
　　楊　灑(南充人嘉靖中進士授户部主事歴守楚/雄府有惠政民立生祠以祀歸與諸弟怡)¶
　　(怡一堂分財讓/産人稱君子)¶
　　譙孟龍(南充人進士歴官叅政先知南昌府廉潔/方正時稱循良居家孝友閭里間咸化之)¶
　　劉　洋(營山人孝友敦實守喪不出户庭官河南/陜西皆捐金修文廟給寒士及歸囊無餘)¶
<pb:KR2k0052_WYG_010-21b>¶
　　(金而操/愈不變)¶
　　羅翔鳳(營山人事父兄以孝友著積學精深有芝/城草剏古集新聲命説實録等書藏於家)¶
　　張　唯(南充人舉進士素履端介以忤逆瑾幾/死於獄厥後家居力敦孝友鄉里稱焉)¶
　　茍繩武(蓬州人隆慶中舉人性孝友事繼母曲爲/承順父祖遺産割與叔父兄弟之貧者後)¶
　　(爲涇陽司訓日與諸生講論不/倦秦中人裹糧從之卒於官)¶
　　王有文(廣安州人父瑨爲滇南順寧守死國難有/文痛父殉節裂帛書姓名官秩置父尸又)¶
　　(自書姓名於懐刎頸/死父子稱忠孝焉)¶
　　斯舉斯(字大力西充人父/早卒事母至孝)¶
<pb:KR2k0052_WYG_010-22a>¶
　　王　範(西充貢生賦性孝/友任國子監助敎)¶
　　王　選(西充人少孤母撫育成人選躬耕奉養後/登進士以母老不謁選母强之行遂任澄)¶
　　(城令力請終養不允憂/鬱成疾卒人以孝稱)¶
　　馬中樂(蓬州人以明經敎授生徒性至孝遭亂負/母避難遇賊欲殺其母中樂以身衛曰寧)¶
　　(殺我勿傷我母抱首/大哭賊感而釋之)¶
　敘州府¶
　宋劉孝誠(富順人性至孝親喪廬墓有芝/草之異今郡庠碑碣尚載其事)¶
　明程　虎(平夷司人永樂間官翰林持身清/介孝養祖母捐貲惠族鄉評重之)¶
<pb:KR2k0052_WYG_010-22b>¶
　　馬完驥(長寧人宣德中貢生年十八時父瞽目完/驥憂甚晨夕籲天以舌舐之父目復明任)¶
　　(西鄉訓導致仕/歸後學宗之)¶
　　蘇奎章(筠連人岷藩敎授博覧羣書潛心理學事/父孝一日與父入山遇虎倉皇無避奎章)¶
　　(泣告願舎父食已虎並舎之而去人/咸異之督學使爲作猛虎歌紀其事)¶
　　周安周寧(富順人皓首同居百口一門永無閒言/田舎生連幹梨一株生竹一竿高五尺)¶
　　(許分作二竿麥生二三穗者四五本池/蓮開竝頭花者三其和氣致祥有如此)¶
　　劉　忠(南溪人成化中進士歴户部郎守正不阿/見眉州萬安當國解印綬歸縣尹陳俊饋)¶
　　(以輿皂忠曰吾可以此累桑梓之民乎謝/不受事母至孝子孫兄弟俱相繼登科)¶
<pb:KR2k0052_WYG_010-23a>¶
　　陳　卿(宜賓人𢎞治中進士天性孝友學問淵深/任都御史以介直聞晉兵部侍郎引年歸)¶
　　(嚴家訓撫孤貧行/誼茂著鄉里頌之)¶
　　楊　僕(南溪人𢎞治中進士歴刑部主事蚤孤事/母以孝聞友愛伯兄甚至母喪畢起復後)¶
　　(期忤逆瑾即引歸居家二十餘年布衣蔬食不履/公門祖産悉以讓兄又捐貲以嫁族女之無依者)¶
　　李仕清(長寧人𢎞治乙丑進士授户部主事歴陜/西㕘政廣儲蓄革奸弊決疑獄致仕歸兄)¶
　　(弟同爨以遺産讓其弟建文明書院/率宗族子弟親爲講解多所成就)¶
　　鮮懐經(屏山人母侯氏病疽躬爲吮之母復病割/股和藥以進母殁廬於墓側夜有虎近廬)¶
　　(咆哮乆之竟去/人嘆爲孝感云)¶
<pb:KR2k0052_WYG_010-23b>¶
　　楊　嵱(泥溪司人廪生嘉靖中鄰居失火延燒其/屋嵱他無所顧惟以身翼母火烈不得出)¶
　　(母子俱/焚死)¶
　　甘化霖(富順人嘉靖舉人平易方正有古君子/之風授嵩縣令以親老堅乞終養尋卒)¶
　　謝廷&KR0581;(富順人嘉靖壬辰進士任少卿立朝正/直致仕歸以孝弟刑其家鄉閭化之)¶
　　馬　俊(長寧人邑諸生嘉靖中父以貢廷試京師/卒俊弟扶喪至臨清亦卒俊奔喪萬里二)¶
　　(載始歸因痛父弟俱歿異鄉遂/棄舉子業養母終身不復求仕)¶
　　黄　璿(富順人字公瑾年十二其祖病渴思螺湯/時天寒水凍家人遍求弗得璿往田間忽)¶
　　(於水中得螺四十枚持歸作湯以進祖病愈璿後/歴任中外致政而歸築室錫溪以奉母母殁廬墓)¶
<pb:KR2k0052_WYG_010-24a>¶
　　(芝草生於塋域少傅夏公原吉/國子祭酒胡公儼皆作詩美之)¶
　　蹇均福(長寧人性至孝父疾篤計無所出籲天割/左股作羮以進父食之翼日謂均福曰吾)¶
　　(覺病少差後三日父夢神人告曰汝子孝念/通神明延壽一紀後果如其言年八十四終)¶
　　趙彦忠(長寧人父遘疾欲起如厠彦忠曰乆疾不/可動勞遂以兩手承之父曰汙汝手矣彦)¶
　　(忠曰昔庾黔婁不因親疾嘗糞耶父病竟痊明年/母病革彦忠割股以進尋愈後父母俱年八十有)¶
　　(餘乃/卒)¶
　　張　介(興文人萬歴五年嵗薦除楚常德倅辭/職養親縣尹建孝子坊額曰移忠作孝)¶
　　周昭宣(慶符人父病危/割股救之𫉬愈)¶
<pb:KR2k0052_WYG_010-24b>¶
　　李　竒(長寜人年十七喪父奉母尤謹時異母兄/弟六人竒事長撫幼友恭備至始終如一)¶
　　(郡守以孝/友奨之)¶
　　汪　瓊(字子琢富順諸生兄弟九人瓊最長父母/殁廬墓撫諸弟隨其職業各有成就有自)¶
　　(痛吟語雖率直令/人深罔極之思)¶
　　王孟芳(字鄰軻富順諸生事親以禮父母殁哀毁/骨立敎三弟皆成人率先訓不析財産睦)¶
　　(宗䘏鄰人/推長者)¶
　　彭名世(隆昌人以孝稱父病侍湯藥衣不解帶/者累月及病篤復刲股以進父竟𫉬瘳)¶
　　何孝子(慶符人失其名父察值明末蜀亂誓不茍/生自縊死孝子方五嵗日夜拊棺痛號不)¶
<pb:KR2k0052_WYG_010-25a>¶
　　(食而/死)¶
　䕫州府¶
　宋王　相(萬縣諸生家貧力學父病篤籲天/乞代割股以進父疾愈人稱其孝)¶
　　王文義(大寧人景德中母疾篤割股和藥疾愈及/母卒廬墓鄉人憫其貧日給之食墳去水)¶
　　(遠無以滌祭器後廬側忽湧甘/泉人稱孝感事聞賜以衣帛)¶
　明王子浩(雲陽人事親孝養居喪哀/毁廬墓有烏鵲羣繞之祥)¶
　　張　芳(新寧人任雲南太和縣丞母年八十芳假/公事歸省辭母復去母曰汝去吾不及見)¶
　　(汝矣芳感泣棄官/養母母年九十終)¶
<pb:KR2k0052_WYG_010-25b>¶
　　李維屛(奉節人以諸生入監幼遭母喪哀毁過度/事父及繼母甚孝與弟友愛白首無閒從)¶
　　(父夢雷貧不能自/存分遺産推予之)¶
　　金耀彩(奉節人甫五齡父母相繼歿朝暮哀痛如/成人伯母張氏孀居無嗣憐而撫育之年)¶
　　(十有四以世及典襲職千夫長所得俸悉/市甘脆奉張夫婦衣粗茹淡守素終身)¶
　　孫天澤(奉節人父爲郡諸生早卒家貧棄儒習醫/獨持門户俾弟專意嚮學列名黌序里人)¶
　　(陳朝益坐事鬻子天澤聞悲啼聲遂脱婦簪珥贖/之又王明者以納賦遺金自投於河即力救歸舎)¶
　　(如數代納當事聞之/旌其門曰躬奉天經)¶
　　何應宣(梁山人諸生正德間母爲流賊所執應宣/求以身代死賊果殺宣而存母都御史林)¶
<pb:KR2k0052_WYG_010-26a>¶
　　(俊嘉其孝/入祀鄉賢)¶
　　王一驥(字少賓巫山嵗貢生萬歴間授廣文奉母/之任朝夕不離母年九十有八邑人莫不)¶
　　(仰其德/壽云)¶
　　譚國經(雲陽人童時母病氣絶/國經割股救母遂復生)¶
　　張漢卿(梁山人家貧竭力孝養父/母病漢卿割股進之俱愈)¶
　　來知德(字矣鮮號瞿唐梁山人中嘉靖壬子鄉試/四上禮闈不第以親疾遂不就銓後二親)¶
　　(繼逝祭葬廬墓一軌諸禮萬歴壬寅督撫疏薦於/朝特授翰林待詔力辭不赴奉㫖令有司月給米)¶
　　(三石年八十卒所著有易註省覺録省事録入聖/工夫字義格物諸圖理學辨疑心學晦明解遊呉)¶
<pb:KR2k0052_WYG_010-26b>¶
　　(稿等書/行於世)¶
　　周　鑾(梁山人母向氏疾割/左股煎湯奉母遂愈)¶
　　劉延儒(梁山人父病醫藥罔效/割左股煎湯奉之疾瘳)¶
　　熊　進(字汝德新寧人由進士任行人賫詔於蜀/府至雲陽聞母喪匍匐奔赴憂痛成疾而)¶
　　(卒絶筆云當宁實辜南面遣/倚閭徒切北堂思士林哀之)¶
　　何仲才(雲陽人家素貧母老病齒落才爲/人傭作日得鷄子以養乆而不衰)¶
　龍安府¶
　宋孫　貴(郡人事親盡孝承志不違親喪負土成塋/烏雀銜土助之人歎其孝感至今稱孫孝)¶
<pb:KR2k0052_WYG_010-27a>¶
　　(子/)¶
　明李　嘉(石泉人李嗣泌養子爲縣諸生乙酉松潘/亂兵𫉬嗣泌索金帛不遂将殺之嘉請以)¶
　　(身代遂殺嘉/嗣泌𫉬免)¶
　　文　謨(事親盡孝年六十定省不少怠父母或有/不懌必跪求懽悦乃已邑令旌其純孝)¶
　　李　聚(平武人少以孝友著後/膺嵗薦歴官平陽别駕)¶
　　易起渭(松潘衛人家極貧同妻周氏事母盡孝萬/歴三十八年兵使陳公錦轉詳撫按表其)¶
　　(閭曰供/爲子職)¶
　　史應詔(松潘衛舎人母陳氏病劇醫弗療應詔割/股煎湯進之是夕電繞房帷母尋愈萬歴)¶
<pb:KR2k0052_WYG_010-27b>¶
　　(三十一年兵使/蔡守愚表其門)¶
　　張應時(松潘衛典史父母相繼抱病藥餌罔效應/時割股治之父母皆愈兵使史贊舜表其)¶
　　(門/)¶
　寧遠府¶
　明張所抱(建昌人母疾割/股以進遂瘳)¶
　　呉國寶(越巂衛諸生事親極孝親病籲天願以身/代親歿廬墓三年人或勸以早歸則悲號)¶
　　(欲絶其後/終身哀慕)¶
　　鄧應碧(寧番衛人素樸誠有孝行親病/割股救之遂愈里人咸稱道之)¶
<pb:KR2k0052_WYG_010-28a>¶
　雅州府¶
　漢髙　頤(郡人與弟貫光子文玉一門/三舉孝廉貫光爲益州刺史)¶
　直𨽻嘉定州(雍正十二/年陞爲府)¶
　漢隗　相(字叔通犍爲人事母至孝母惡江邊水不/潔必得江心水相以舟汲之每因急流不)¶
　　(便後江心忽湧一石舟/乃可依朝廷徴拜爲郎)¶
　　呉　順(字叔和犍爲人至孝赤烏/集其門後爲永昌太守)¶
　宋毛安輿(洪雅人年九嵗父死負土爲墳廬於墓側/三年張方平知益州聞安輿孝行遺以酒)¶
　　(餼状其事以/聞詔旌表)¶
<pb:KR2k0052_WYG_010-28b>¶
　　楊　彬(洪雅人業儒親歿負土成墳廬/其側者三年日夕號泣不止)¶
　　楊九澤(犍爲人世居安仁鄉一門孝義鄉里稱/之家産五色靈芝數十莖有瑞芝圖記)¶
　明王　表(州人字禮儀舉於鄉以母老孀居不樂仕/進母有疾病割股以進輙愈三赴禮部皆)¶
　　(中途返其詩云未忍慈闈終日别故将小艇幾番/囘母九十卒水漿不入口者三日事聞詔旌其宅)¶
　　蔡　廉(州人正統中進士以母老乞教職終養授/井研諭母終及葬遇雨不止廉大慟籲天)¶
　　(至期開霽事畢雨如/初人以爲孝感云)¶
　　張可述(州人性至孝成進士授咸寕令擢兵部主/政僉浙江憲廉明耿介不阿權貴旋叅藩)¶
　　(貴州以忤鄢茂卿歸分産與從兄弟嫁孤女賑貧/士歸田三十年絶無干請所著有梓里資談雲樵)¶
<pb:KR2k0052_WYG_010-29a>¶
　　(記/)¶
　　龔林梓(洪雅人萬歴辛酉年其父瑞乆病幾死林/梓割股救之遂痊瑞延年八十七嵗而卒)¶
　　(邑令王𢎞載申請優奨御/史王額其居曰孝子之門)¶
　　楊繼連(洪雅人父病刲左股母病復刲右股俱愈/後皆以壽終居喪盡哀數十年如一日)¶
　　封聲雄(洪雅人親喪/廬墓三年)¶
　　張如淵(洪雅人祖母趙以節著父纁早喪家貧如/淵竭力承趙歡無不祇順課羣季有聲庠)¶
　　(序鄉里稱/孝友焉)¶
　　彭宗孝(夾江人以孝行著夫婦一德人/無閒言當事榜其門曰雙孝)¶
<pb:KR2k0052_WYG_010-29b>¶
　　丁孝孫(榮縣人年十餘嵗割股愈祖/母疾知縣毛秀申表其門)¶
　　程　崇(榮縣人祖母病篤崇割股/救之旋痊有司旌其門)¶
　直𨽻眉州¶
　蜀漢楊　洪(州人諸葛亮諮以政事/遷蜀郡太守事母至孝)¶
　　方子髙(事母至孝/有司旌之)¶
　晉李　密(字令伯彭山人父早亡母更適人鞠於祖/母劉武帝欲用爲太子洗馬詔書屢下密)¶
　　(上表陳情願留養祖母云臣無祖母無以至今日/祖母無臣無以終餘年臣今年四十有四祖母劉)¶
　　(今年九十有六是臣盡節於陛下之日長/報劉之日短也帝覽表曰密不空有此名)¶
<pb:KR2k0052_WYG_010-30a>¶
　唐李　獻(眉州别駕時宰相有請婚者力不可屈去/官居家其弟遇疾慘卒獻燒指致禱於神)¶
　　(弟得復生時/稱其友愛云)¶
　宋胡文貴(事父/至孝)¶
　　楊柳枝(事母以/孝名)¶
　　唐蒙震(事父/至孝)¶
　　孫如璧(母葬廬墓/哀泣數年)¶
　　楊守讓(母卒廬/墓三年)¶
　　宋　沂(廬母墓晝夜號泣沂以上俱丹/稜人知縣文噩冇六孝子賦)¶
<pb:KR2k0052_WYG_010-30b>¶
　明張允孚(州人少失怙母韓氏性嚴正允孚妻王氏/微忤韓允孚順慈㫖絶跡閨闥乆之感動)¶
　　(姑婦如初弟允恒稚弱悉推祖業予之允孚筮仕/知江南靈璧縣每得俸以强半奉母并以贍允恒)¶
　　(孝友之風一/郡稱典型云)¶
　　胡　敏(丹稜人由監生授蒲城丞以/母老歸養孝行爲鄉評推重)¶
　直𨽻卭州¶
　宋杜國賓(大邑人在乳時父遊東呉不歸音問杳然/後四十年國賓南至荆渚以父名出處手)¶
　　(揭以行閒關萬里父時爲韶州/都廵因迎還鄉人咸嘉其孝)¶
　眀閔　元(州人幼失父誠心事母母殁廬墓側歴三/十餘年哀慕如居喪日成化間事聞旌表)¶
<pb:KR2k0052_WYG_010-31a>¶
　　劉文恂(州人國學生親病卒廬/墓三年鄉人稱爲孝子)¶
　　李興才(字用吾卭州人年五十餘父年八十且乆/病興才减食廢寢旦晚祈以身代父獲瘳)¶
　　(又閲十年卒興才/亦以哀毁病終)¶
　　廖崇謙(蒲江人萬歴間嵗/貢舉孝子祀鄉賢)¶
　　孫繼昭(卭州人中鄉試精探易象安貧敎子事母/以孝聞一日讀性理歎曰天下義理書儘)¶
　　(有可受用者遂慕來梁山/之風終養不仕卒祀鄉賢)¶
　直𨽻潼川州(雍正十二/年陞爲府)¶
　晉程　崇(字孟德蓬溪人老母病篤冬月思筍無計/可得乃從林中抱竹而泣須臾地裂出筍)¶
<pb:KR2k0052_WYG_010-31b>¶
　　(數莖持歸奉母食畢疾愈有孝義臺在今/蓬溪城西二十里地名冬筍溝墓址尚存)¶
　　李　釗(射洪人李毅子世業儒學有聲望爲尚書/外兵郎毅刺寧州李雄攻之救援不至疾)¶
　　(病殁於窮城□上表赴難至牂牁夷斷道不得進/經年以寜州城中無穀父疾病未知吉凶遂不食)¶
　　(穀惟茹草迄至奔喪後官至/朱提越巂太守西夷校尉)¶
　宋任伯傳(鹽亭人皇祐初登進士官職方郎以/孝行稱居喪廬墓有靈芝醴泉之祥)¶
　　茍允中(中江人父病衣不解帶三月鬚髪盡白父/亡廬墓三年虎豹馴擾醴泉自出母卒亦)¶
　　(廬於/墓)¶
　　楊　榆(中江人事嫡母賈氏極孝賈年八十四仍/康健皆榆曲體親心頤養所致淳熙間旌)¶
<pb:KR2k0052_WYG_010-32a>¶
　　(表/)¶
　　趙　垠(中江人孝友過人母袁氏疾垠兩割股以/進𫉬愈奉父炎避兵於渝居四年渝被圍)¶
　　(垠負販以爲養屬炎卒/垠負遺骸歸葬先壟)¶
　　王　奭(鹽亭人居喪至孝負土/成墳廬於墓禽鳥並集)¶
　　馮伯瑜(鹽亭人性至孝父才運病篤瑜割/股痊之縣令立石道傍表其孝)¶
　　黄氏九子(射洪人家饒於財兄弟九人共/篤友愛終身不分居事聞旌表)¶
　　黄嘉猷(射洪人素孝養父歿負土成墳廬墓有甘/泉之應詔蠲租税旌其門名其地曰甘泉)¶
　　牟敏中(中江人家世孝友三代/不分居有司旌表其門)¶
<pb:KR2k0052_WYG_010-32b>¶
　　王利用(射洪人少孤事母至孝乾道間登進士任/監察御史三持使節風範凛然清聲直氣)¶
　　(爲世/所重)¶
　明張　謨(安岳人𢎞治閒舉人孝友純篤承母志分/産與姊授金州學正遷洵陽令奔父喪歸)¶
　　(哀毁骨立後補寧/遠令人誦其行)¶
　　譚　紀(字廷憲中江廪生孝友性成父志聰有足/疾左右扶侍四十年不少閒父歿泣血三)¶
　　(年不御酒肉不入妻室志不樂仕進於所居左右/建思親樓望親臺有司奏聞授教諭職銜嵗時悲)¶
　　(哀至老/不替)¶
　　蹇　衡(州人性至孝母歿葬祭一遵家禮後擢都/水主事居父暨繼母喪哀毁廬墓事聞旌)¶
<pb:KR2k0052_WYG_010-33a>¶
　　(表/)¶
　　郭英相(遂寧人事母極孝賊䧟城英相以/䕶母爲賊所執被害詔旌其門)¶
　　楊　蔭(遂寧諸生正德間廖賊刼掠䕃奉母蘇氏/避險崖草中賊𫉬之欲殺其母䕃抱母痛)¶
　　(哭願以身代賊以刀屢試其頸䕃色不變/遂釋其母截髪而去當道重之爲表其門)¶
　　湯　虺(州人事母以孝聞正德十六年進士觀刑/部政即乞終養歸母强之仕授溧陽令多)¶
　　(惠政年饑賑活數萬人母卒憂歸廬墓不仕惟潛/心著述有春秋易&KR0164;發明二十巻石池集二十巻)¶
　　(行於/世)¶
　　王　孝(蓬溪人父母早喪刻木事之如/丁蘭故事至今地名刻木山)¶
<pb:KR2k0052_WYG_010-33b>¶
　　李應槐(字庭三州人父母早殁嬸凃氏育之凃氏/死應槐自外歸泣曰嬸養我以生我不能)¶
　　(送其死奈何/遂觸棺而死)¶
　　張　旦(蓬溪人母老癱廢時鄢藍賊破城人盡避/之母謂旦曰吾殘疾之人雖死何辭兒當)¶
　　(保身遠遁勿以爲念旦哭曰兒頭可斷誓不離母/遂備猪酒迎賊道左賊驚問得其故曰此孝子也)¶
　　(遂去之闔城頼以/保全賜坊旌孝)¶
　　楊廷薦(字汝能安岳諸生母秦氏病劇廷薦讀本/草人肉能治羸疾乃割股以進母病𫉬痊)¶
　　(父萬權寢疾四年日侍臥榻奉湯藥遂廢舉子業/處鄉黨能敦廉譲爲時推許嘉靖庚子縣令李湖)¶
　　(上其事旌其/門曰篤行)¶
<pb:KR2k0052_WYG_010-34a>¶
　　譚　維(蓬溪人嘉靖壬辰進士以親老不就仕廷/對後六年始授户部主事𣙜京商税痛絶)¶
　　(請托又典太平倉嚴袪積弊終以母老懇疏乞歸/及母殁躬營葬具人稱其孝居鄉恥干謁以蓬有)¶
　　(徑道甚衝白當事設朝天驛/并請清減井課民咸利焉)¶
　　李　祥(州人性至孝舉萬歴癸卯鄉試以母老不/仕母卒始授蔚州知州有政聲致仕歸居)¶
　　(鄉謙謹年/八十卒)¶
　　王　庭(蓬溪人父峩卒遺腹生庭有嫡母何氏庻/母董氏生母郭氏撫育讀書隆慶辛未舉)¶
　　(進士不就銓選上/陳情表歸養三親)¶
　　雷應春(富村驛人事親至孝父喪既葬廬墓側馴/兔入室墓旁生異木里人皆謂孝感所致)¶
<pb:KR2k0052_WYG_010-34b>¶
　　楊　廕(射洪人甫七嵗妖賊蔡百貫攻城士民盡/逃廕随八旬祖母依城中不去賊至問故)¶
　　(答以祖母在不敢行賊嘉其孝遂/不焚城中房屋事聞建坊旌表)¶
　　楊三聘(射洪人舊/有孝子坊)¶
　　姚友金(遂寧人家貧親老傭工盡孝及父卒友金/卜葬於長樂山麓廬墓三年自後雖大風)¶
　　(雨必日省其墓鄉人稱曰/姚孝子邑令盧紳旌其門)¶
　　張繼髙(樂至人母王氏病危繼高與胞弟繼宗繼/先同時割股救母母病愈縣令田舜年聞)¶
　　(於上命旌之給俸優養/表其門曰一門三孝)¶
　　鄒學魯(樂至人性孝友雙親年皆八十與妻王氏/承歡如一日季弟心魯天啓間官守備以)¶
<pb:KR2k0052_WYG_010-35a>¶
　　(任俠多負貸學魯傾囊代償父母喜曰大吾門者/其汝乎妻王氏病篤媳張氏割股救之次女適化)¶
　　(州諭陽大亨子亦割股愈其姑有司/旌其門聞者皆以爲學魯身敎所致)¶
　　余壽山(安岳諸生父母疾篤日夜焚香籲天願以/身代乆乃𫉬瘳當事旌其門曰普城行舉)¶
　　髙　昺(安岳諸生幼喪母繼母羅氏育之羅有女/無子欲割田産爲嫁資父冲怒不與昺哀)¶
　　(勸終分産以遂所願當/事旌其閭曰表楊孝行)¶
　　莫如龍(安岳諸生母疾篤夜焚香祝天割股/以進母疾遂痊享年九十有三乃卒)¶
　　李尚華(安岳諸生繼母楊氏患寒疾垂危割股以/救遂痊撫按廉其事屢給銀米仍旌異之)¶
　　覃鳴球(州人貢生明末寇亂被擄父&KR0356;斗爲賊所/殺迨十年鳴球歸里遍訪鄉鄰得父骸葬)¶
<pb:KR2k0052_WYG_010-35b>¶
　　(之廬墓側/哀慟而卒)¶
　　羅　璋(遂寧縣諸生崇禎末奉母避獻賊匿山中/賊圍之力殺數賊母得脱璋遂遇害詔旌)¶
　　(其/門)¶
　　劉可能(樂至人父母疾醫治罔效曰親若死何用/身爲臠肉以進立愈事聞旌其閭子宗裕)¶
　　(亦有孝行今華陽有/篤孝維風坊尚存)¶
　直𨽻瀘州¶
　周尹伯竒(州人吉甫子也後母逐之作履霜操援琴/而歌荷衣楟食不敢有怨後自沉於江韓)¶
　　(昌黎作琴操哀之張子西銘/曰勇於從而順令者伯竒也)¶
<pb:KR2k0052_WYG_010-36a>¶
　眀萬　元(州人事母至孝母嘗病思荔枝元力求得/之還至溪邊水泛不能渡忽有舟自浮至)¶
　　(得濟及母卒元已七十餘/廬墓時有瑞芝連木之異)¶
　　韓士傑(州人郡諸生祖母虞氏病篤士傑刲/股以進尋愈虞後享壽八十餘卒)¶
　　何　貴(州人九嵗而孤因母孀居遂棄舉子業躬/耕養母克盡子職撫幼弟謙至成立荒嵗)¶
　　(有永寧商以金四十與貴販米舟破米盡溺貴哀/其厄盡以金還之又嘗夜𫉬偷者其鄰也予以錢)¶
　　(米宻遣去子宗義等俱孝友三世同居百有/餘年無間士大夫頌美之有何氏世德録)¶
　　陸忠孝(州人生七日喪母鞠於祖母自幼至孝繼/母有疾朝夕奉藥餌至忘寢食後祖母與)¶
　　(二親相繼卒哀號幾絶負土成墳廬墓/三載廵撫許堅廵按盧黎各旌異之)¶
<pb:KR2k0052_WYG_010-36b>¶
　　董　瑤(合江人貢士嗜詩書敦道義痛父早喪終/身不近聲色養母純孝周旋寢食如孺子)¶
　　(時著有/源溪集)¶
　直𨽻資州¶
　漢支　漸(資陽人事親至孝年七十時母死負土成/墳廬於墓側哀毁疾甚有白烏白鶴集墓)¶
　　(木㢠廻翔悲鳴若助哀者/鄉人觀感多化於孝)¶
　宋黄徳輿(資州人二親繼逝負土成墳有甘/泉湧其側大中祥符初降詔旌表)¶
　　王　鞏(字國賓資陽人少而端慤性至孝東溪文/謙先生講道於眉山蘇氏之居鞏與蘇氏)¶
　　(弟兄交逰三十年如一日試於漕司入選以父母/老不復任及父母卒三日不食三年不茹葷㑹朝)¶
<pb:KR2k0052_WYG_010-37a>¶
　　(廷錫𩔖其父再被/封命鄉人榮之)¶
　　程壬孫(仁壽人慶元間進士爲射洪令利興弊革/更令漢源時羌人擾邊科調煩興壬孫身)¶
　　(任之且言番憚於攻寨利於刼村盍於要害處各/聚爲寨以遏賊衝制置使呉獵稱善壬孫沈靜寡)¶
　　(言笑慮而後發不爲媚嫵以悦世居官蹈踐繩墨/至老愈篤後遷雅州僉判卒於官與弟遇孫極相)¶
　　(友愛時/多羨之)¶
　　程遇孫(壬孫弟雄於文官至潼川路轉運判官兼/提舉學士壬孫卒無後遇孫躬爲治葬撰)¶
　　(墓銘其辭纏綿悲愴使人讀之慽如也先是壬孫/病劇遺書及玉環曰謹藏之他日如見我也遇孫)¶
　　(後誦書持環流涕不已/其友愛葢出天性云)¶
<pb:KR2k0052_WYG_010-37b>¶
　　龍海孫(州人父失明刺左股血和藥㸃父目目遂/愈母患心痛割肝以進竟無恙又刺右股)¶
　　(血和藥療之母病亦平嘉定間/有司紀其事易其里曰純孝里)¶
　明余　金(内江人任長沙知縣拜御史風紀肅然陞/陜西僉事母老乞終養不起處兄弟極友)¶
　　(愛膚施人有訟田者/金相地償之息其爭)¶
　　鄧　翰(内江人成化進士任知縣卓有異政陞府/同知操守堅定舉止不茍致仕家居繼母)¶
　　(停柩火災延及堂室翰以身蔽捍/火至不動尋滅人以爲至孝所感)¶
　　呉　泰(井研人任湖廣監利知縣事祖母以孝聞/母徐氏目盲泰以舌餂之母目復明鄉人)¶
　　(稱爲孝子當/道旌奨其門)¶
<pb:KR2k0052_WYG_010-38a>¶
　　饒　勅(仁夀人舉鄉/已端方邑中)　(居家孝友行/紳皆禮重之)¶
　　黄　昌(仁壽人登天啓壬戌進士任湖廣江陵縣/興利除害多善政行取御史凜凜風裁疏)¶
　　(劾温周二相無所避忌居家/孝友里人敬慕後祀鄉賢)¶
　　謝本常(内江人事祖母及二親至孝後親/卒廬墓三年有烏栖麥秀之異)¶
　　饒　充(州人九嵗失父事母黄氏作奉萱堂嵗時/介壽入太學未幾遂乞例歸母卒徒跣三)¶
　　(年未嘗忘哀又能廣於/恤貧人欽其錫𩔖云)¶
　　姜宗哲(州人父病劇割股/以愈鄉里傳誦)¶
　　史全忠(州人家貧奉母朝夕就養母病全忠持刀/剖胸取片肝烹以進母愈全忠身亦無恙)¶
<pb:KR2k0052_WYG_010-38b>¶
　　(焚香祝天香氣結靈/芝形事聞奉㫖建坊)¶
　　袁文麟(州庠生祖母病篤割股進/之遂愈人傳爲順孫云)¶
　　鍾竒訓(字起龍内江人年十四補諸生異母弟四/人彼此讓金以安親志學使者屢表其閭)¶
　　(以子應麟貴/兩受誥命)¶
　　髙世洵(字仲允内江人弱冠補諸生孝友敦睦/色養誠至趙文肅公雅重之比之顔閔)¶
　　温崇嚴(州人爲諸生通經學從者甚衆事親養志/母愛少女以婿産薄爲憂崇嚴竭力助費)¶
　　(以承母意邑令楊鶴齡遣子受業㑹有重獄人以/千金乞書與楊崇嚴拒不納後邑令呉宗堯旌其)¶
　　(門曰/高士)¶
<pb:KR2k0052_WYG_010-39a>¶
　　劉　翲(内江人父望之官大理卿有廉直名兄翾/爲浙江兵偹晉大叅以忤權相歸里翲由)¶
　　(進士官御史與翾同居不析貲産/臨卒命與兄同穴邑人推其友愛)¶
　　黄映璧(仁壽諸生孝行素聞崇禎十三年有鄉舉/功令邑宰劉三策保舉廵撫批云懿行班)¶
　　(班可紀紳衿同口稱/賢事聞未仕而卒)¶
　　辜延昌(仁壽人有孝行母周氏節婦也/病篤延昌割股啖母病果愈)¶
　　張于衡(性至孝母臥病跪奉湯藥旦夕祈天乞/以身代登進士居官廉謹人欽其忠孝)¶
　直𨽻綿州¶
　漢姜　詩(德陽人事母至孝妻龎氏奉順克勤母好/飲江水嗜魚膾妻每踰里遠汲一日舎旁)¶
<pb:KR2k0052_WYG_010-39b>¶
　　(忽湧泉水每日輙出雙鯉取以供母永平中舉孝/㢘明帝以大孝入朝拜郡國所舉孝㢘俱爲郎以)¶
　　(寵/之)¶
　　安　安(名石泉姜詩子年七嵗母爲父出安安曾/問卜於麻姑飛雲洞時負米鄰姑家以養)¶
　　(母母還安安代母汲水供姑/爲水漂去至今立像祀之)¶
　晉李　餘(州人父殺人亡命母下吏餘乞代母死吏/不許遂自剄詔釋其母仍圖形於府庭)¶
　唐王讚諦(梓潼人少喪親負土壘墳二十年不脱衰/麻黜陟使韋禎奏劒南孝子十六人以讚)¶
　　(諦爲/首)¶
　宋張　咸(字君説綿州人少孤貧撫兄子漢淮與其/女俱爲擇配視猶已出元祐中詔復六科)¶
<pb:KR2k0052_WYG_010-40a>¶
　　(咸以敎授對策擢第一有雜文二十巻/年四十二卒子浚貴累贈太師秦國公)¶
　明王　吉(綿竹人以純孝稱𢎞治/間邑令許魁造閭旌之)¶
　　劉光遠(安縣人與弟光大俱補石泉學諸生以造/父墳墓光大乘桴運石至中流桴没時光)¶
　　(遠在岸仰天呌曰弟以父故遭溺急解桴赴之桴/亦沒弟呼曰救吾兄兄呼曰救吾弟相抱而死當)¶
　　(道扁其門曰/二難孝友)¶
　　王國禎(與弟國祥俱德陽諸生母汪氏病兄弟/咸割股愈之樊令鼎遇旌曰一門純孝)¶
　　王　擢(德陽諸生親卒廬墓三年謝成鼇時徃訪/之贈以詩曰幾度登堂訪友生聞君廬墓)¶
　　(極精/誠)¶
<pb:KR2k0052_WYG_010-40b>¶
　　辛中魁(德陽諸生親亡廬墓見知於督/學使郭子章表其門曰孝子)¶
　　張應聘(德陽縣吏父恆居成都病虛悸垂死醫云/得同類之物補之可愈聘即割膊肉調鷄)¶
　　(臛雜進恆遂漸愈成都令雷/叔聞旌其門曰真孝勵俗)¶
　　傅紹説(德陽諸生母病篤同兄至母榻前兄失手/撫其股不覺發聲問其故始知其刲股也)¶
　　(奉勅/旌表)¶
　　劉延齡(綿竹人舉人天性孝友親殁寄櫬野寺中/夜有虎搏櫬延齡哀號虎馴服去由教諭)¶
　　(累遷雲南知縣縣苦於礦役延齡至悉心條畫諸/弊悉清礦民繪像祀之時荒疫交作延齡捐貲易)¶
　　(粟以賑貧民全活無算㑹丁艱歸遂不/復出祀滇南名宦萬歴己未崇祀鄉賢)¶
<pb:KR2k0052_WYG_010-41a>¶
　　周紹孔(綿竹人與弟繼孔述孔俱邑諸生奉母文/氏並以孝著崇禎丁丑寇亂母子被擄賊)¶
　　(欲刃其母兄弟三人爭以身代賊俱殺之憐其母/不殺乆之母夢子曰母不復有子可善撫孫孫可)¶
　　(以代養母也嘗夜與母語如生時母恐延巫者禳/而除之巫忽作三子語曰生不能奉母死而依母)¶
　　(情弗忍也非鬼非祟何呪詛我爲語畢仆/於地經夜乃甦逾年始絶人稱一門三孝)¶
　　黄守學(綿竹民素以孝聞獻賊圍城其母柳氏自/縊死守學備棺斂畢曰吾當從母死隨亦)¶
　　(自/縊)¶
　直𨽻茂州¶
　明袁宏道(保縣人由選貢歴青州判家素貧繼/母孀居奉養不缺學使以孝行褒之)¶
<pb:KR2k0052_WYG_010-41b>¶
　　郭干城(汶川人由嵗薦任梁山教諭少失父事/母至孝縣尹婁廷璋以孝子旌其門)¶
　直𨽻達州¶
　宋牟天壹(其先閬州人僑寓逹州事母至孝母卒哀/毁啜粥廬墓三年與弟同居毫無私積)¶
　明袁純極(太平人母病氣絶純極晝夜哭泣亦氣絶/母子昏憒中俱若有神憫而釋之越三日)¶
　　(皆更生邑人/公舉純孝)¶
　¶
　¶
　四川通志巻十上¶
#+PROPERTY: JUAN 卷十下
<pb:KR2k0052_WYG_010-42a>¶
欽定四庫全書¶
　四川通志巻十下¶
皇清孝友¶
　成都府¶
　　何之瀛(成都人幼失怙恃善事繼母以孝見稱家/貧好善樂施親族有不能婚葬者竭力周)¶
　　(給訓三子習儒業先後成名同居式好門庭雍穆/里黨化之邑令重瀛之品額其門曰錦里善人)¶
　　費　密(字此度新繁人年十四值父經虞病劇醫/言知糞味甘苦可决死生密嘗糞覺苦病)¶
　　(果起越數年經虞任雲南昆明令會張獻忠亂密/奉母避黎州徃來滇蜀徒步省視屢陷賊營暨蠻)¶
<pb:KR2k0052_WYG_010-42b>¶
　　(洞中得無恙後流寓江南揚/州著述甚多人稱中文先生)¶
　　費錫璜(字滋衡密之子遵父命自揚州還新繁省/祖墓時兵燹甫定道路榛莽間關萬里不)¶
　　(憚艱險人咸以孝稱/之著詩古文辭行世)¶
　　劉宗裕(華陽人康熙二年母病不愈裕焚香祝天/自割左股煎湯奉母母病遂痊邑人以孝)¶
　　(稱/)¶
　　趙日榮(漢州人事母至孝賊至獨負其母避難妻/孥皆被害母年九十有七始卒日榮哀毁)¶
　　(骨立人/稱純孝)¶
　重慶府¶
<pb:KR2k0052_WYG_010-43a>¶
　　李元勲(永川人性至孝父病篤元勲潛禱於/神持刀剖腹割肝一片食父父竟愈)¶
　　羅　彬(綦江人幼以孝稱嘗刲股療/母霍氏疾疾愈邑令旌之)¶
　　彭文舉(綦江人十二嵗時母疾篤醫藥罔效文舉/刲股以進疾瘥邑令以童齡篤孝旌之)¶
　　霍壽長(綦江人年二十嫡母曹氏病危/夀長三次刲股和藥療之病愈)¶
　　吳國瑞(綦江人與弟國泰國安事母陳氏皆至孝/母疾篤兄弟號泣祈天願以身代初國瑞)¶
　　(刲股奉之疾少瘥繼兄弟/三人同刲股以進疾良已)¶
　　韓茂榮(綦江人素敦孝友早喪妻惟敎子讀書四/十年不再娶康熙六年邑令孟易吉表其)¶
　　(門曰家/法可式)¶
<pb:KR2k0052_WYG_010-43b>¶
　　冷應詔(彭水人父病禱於天割股/救之邑令尹嚴維旌其門)¶
　　陳我堯(彭水人事繼母劉氏稱孝劉病痢甚劇堯/偕妻李氏滌㢏浣中衣晝夜無倦劉死哭)¶
　　(泣盡哀家素貧妻子常凍餓父天相年八十餘所/需用必竭力營辦甘㫖不缺邑令蒋棟旌異之)¶
　　李方升(黔江人事親至孝父母亡家貧治喪無力/方升夫婦質身營葬升有膽氣膂力過人)¶
　　(及質身後俛首服役畧無怨言或誘之曰以君才/力舎此他往自當出人頭地奈何乆居人下升曰)¶
　　(吾以父母故質身豈忍負之後土蠻擾/境升率衆捍圉鄉人擁立爲團練長)¶
　　周　儼(字墨潭涪州人母先喪事父以孝稱時賊/譚𢎞煽亂儼欲負父潛避爲賊所執兩臂)¶
　　(受傷血溢昏憒弟儒與賊戰亦受傷四鄰奔救賊/乃退逾年父疾篤儼嘗糞試甘苦後竟不起號泣)¶
<pb:KR2k0052_WYG_010-44a>¶
　　(嘔血七日髪盡白弟婦孀居撫藐孤/如己出人謂孝友節義萃於一門)¶
　　周　儒(字魯生儼弟與兄事母以孝聞譚賊肆刧/兄以身衛父被執儒急父兄之難奮力與)¶
　　(賊戰受重傷賊/退三日創發卒)¶
　　黄志煥(涪州人事父母以孝稱康熙己丑夏五城/中失火延燒民居父適病卒志煥先扶母)¶
　　(置他所復冐烈焰入負父屍以/出州牧董維祺目擊之額其門)¶
　　李嗣靖(酆都人孫可望欲羅致靖父如星星不屈/可望殺之嗣靖以身衛父手指迎刃皆斷)¶
　　(抱父屍/同死)¶
　保寧府¶
<pb:KR2k0052_WYG_010-44b>¶
　　貫　玗(昭化人邑諸生崇禎十四年父玉元官江/西龍泉縣知縣母與兄嫂及玕俱未随任)¶
　　(未幾兵戈阻絶音問不通者凡十五年兄嫂皆殁/於疫玗銜哀殯葬負母居鄉母亦物故玕哀毁骨)¶
　　(立瀕死者數次康熙六年始知父卒於任徒歩奔/喪時道路荒殘土寇搶掠玕沿途乞食人感其孝)¶
　　(佽助金帛得/扶櫬還里)¶
　　冉宗孔(蒼溪人幼遭賊亂與母相失宗孔不避兵/刃䟦渉尋母順治十四年至漢中始見之)¶
　　(募財贖歸是年遂/中鄉試人稱孝感)¶
　　任鍾麟(蒼溪人襁褓喪母繼母高氏育之遭獻冦/亂父及繼母皆羅禍鍾麟朝夕號泣刺指)¶
　　(出血遍歴賊營沁骨認屍一日獲繼母骸於十廟/山而父骨終不可得遂取父遺衣同繼母合葬後)¶
<pb:KR2k0052_WYG_010-45a>¶
　　(中順治辛卯舉/人仕至刺史)¶
　　李能白(通江貢生好學善二王書法性友愛析爨/時自取菲薄豐者悉讓兩弟又鄰人謝某)¶
　　(爲盜所縛能白傾/囊贖之人高其誼)¶
　順慶府¶
　　楊若楹(儀隴人出嗣叔楊純道姚黄賊亂執純道/至逹州若楹聞之星馳赴賊營請以身代)¶
　　(爲賊/所殺)¶
　　龔　遂(西充貢生少失怙恃事庻母如母克盡孝/敬弟瞽廢爲之娶妻生子代畢婚嫁人多)¶
　　(賢/之)¶
<pb:KR2k0052_WYG_010-45b>¶
　　湯　輅(字居易渠縣人諸生父母相繼殁停喪未/&KR0590;山賊蜂至人勸之避不從乃盡出資財)¶
　　(於户外哀請曰幸持去勿驚我二人柩也賊/爲之動相戒勿入其廬年八十餘無疾而逝)¶
　　侯啟印(營山人父文才任直𨽻順德府同知印隨/之任至沙河驛繼母王氏偶感疾昏憒服)¶
　　(藥罔效印籲天割股/和藥食之疾遂愈)¶
　　羅爲紘(營山人順治丁酉舉人仕福建平和令㓜/時性至孝生母李氏病篤紘刲股和藥母)¶
　　(食之/疾瘳)¶
　　羅心簡(營山人康熙癸卯舉人事父母備極色/養遇親疾即籲天請代屢以誠感𫉬愈)¶
　　于前光(營山人賦性純孝母病光侍湯藥必親嘗/跪進逹旦不寐母曰兒憊矣曷就寢光泣)¶
<pb:KR2k0052_WYG_010-46a>¶
　　(曰母病且未愈忍自安乎如是者三年勞瘁/過甚一日伏母枕竟先其母而逝里人哀之)¶
　　姚　銓(西充人父早喪事母孝母病銓祈天願以/身代疾危割股肉食母母病痊縣令王葵)¶
　　(錫旌/其孝)¶
　　李應瑞(西充人事母以孝聞知/縣黄朱勗旌以匾額)¶
　　張鳳舒(西充諸生母劉氏/病篤割股以愈)¶
　　王榮秀(西充人母袁氏/病危割股救之)¶
　　馮天桂(西充人父病将/死割股愈之)¶
　　楊鳳翥(西充人母病割股療/之父病復割股而愈)¶
<pb:KR2k0052_WYG_010-46b>¶
　　髙　璞(西充人邑諸生叔祖儀坤任浙江平陽令/卒於官璞奉祖儀乾命赴浙扶櫬儀坤居)¶
　　(官清介囊無遣金璞作募啓丐求浙省當事風霜/勞瘁越七載始移柩還葬先是璞已列子衿以入)¶
　　(浙屢年不𫉬赴嵗試/竟除名里人惜之)¶
　　陳　搢(南充諸生父于王敎諭營山隨任侍養父/暴疾甚危搢哀號祈天割股以進父疾遂)¶
　　(平/)¶
　　耿聨甲(南充武生父疾篤聯甲夜禱/於竈神刲股進之病竟痊可)¶
　　馮　瑛(南充武生父光偉有痼疾一夕/疾篤瑛割股和藥竟頼以痊)¶
　　張天錫(南充民母病刲股進之𫉬愈/逾年復病又刲股進之亦瘥)¶
<pb:KR2k0052_WYG_010-47a>¶
　　馮　勷(南充民父化羽病危/勷刲股以進尋愈)¶
　敘州府¶
　　王　偉(宜賓人康熙六年母/病偉割股救母遂愈)¶
　　羅文斗(宜賓人康熙十五年母病/文斗刲股療之病遂愈)¶
　　樊澤迥(字膏郇宜賓人四嵗失母終日哀慟不離/喪次八嵗能文從父避亂與兄澤逹百里)¶
　　(外負米養親寒暑弗輟先是哭母獲/疾胸結痞塊後竟不禄鄉閭惜之)¶
　　鄧　乾(宜賓人郡諸生家貧授徒養親父汝謨病/危乾殷憂莫措遂質子以備衾殮父病忽)¶
　　(愈子亦贖歸康熙二十五/年學使江臯以行優旌之)¶
<pb:KR2k0052_WYG_010-47b>¶
　　郭充廣(字𢎞毓隆昌人父忠懿宦黔省卒於任充/廣時年十二又值兵燹無計歸櫬乃奉祖)¶
　　(自黔寓播晝負薪米養祖夜則讀書弗輟後還鄉/祖以天年終哀毁踰禮康熙癸丑列嵗薦值呉逆)¶
　　(亂隠居教授叙瀘間從學者百餘人多知名士充/廣每痛父喪未歸與人言及輙流涕不欲生終身)¶
　　(如一/日焉)¶
　　樊澤達(字昆來宜賓人康熙辛酉解元乙丑進士/選庻常歴任翰林院侍讀少值寇亂奉二)¶
　　(親避兵越溪家貧負米百里外徒跣供爨又常於/蓮塘賀市寺授徒養親徃來皆水道嘗撑筏至魚)¶
　　(窩沱觸石身堕水中聞人呼曰此孝子也若有/扶之者及出波心筏猶在側得不死亦異事也)¶
　䕫州府¶
<pb:KR2k0052_WYG_010-48a>¶
　　李　珍(奉節人年十二母疾篤珍旦夕焚香祈/以身代并刲股和藥以進母疾遂愈)¶
　龍安府¶
　　李　芳(平武人性至孝父成宗病篤/割股救之病尋愈里人稱焉)¶
　寧逺府¶
　　胡其英(冕寕人由貢生任永寧敎諭年十/三時祖嘗臥病其英刲股療之)¶
　雅州府¶
　　丁文斗(雅州監生天性純篤世敦孝友子一鶴翔/鶴臯鶴析箸時互相推讓父母賢之仍令)¶
　　(同爨焉時/論推服)¶
<pb:KR2k0052_WYG_010-48b>¶
　　王運開(雅州諸生與弟運閎運閶最友愛各舉/八子共二十四人衣冠濟美爲世所慕)¶
　　劉纉向(雅州人與弟祖向四世同居敎子弟/以孝弟力田爲本鄉里高其風義)¶
　　陳如佐(雅州人孝友純篤與弟如章同居無閒言/古誼爲後人法教子廷簡中乙酉鄉試有)¶
　　(賢/名)¶
　　胡元雍(字玉南蘆山人年十二遭獻賊亂父兄伯/叔皆遇害既又值土㓂破城負母避賊幸)¶
　　(脱於難母病三年偕婦俞氏躬進藥餌/兩弟被擄徧覔贖選人稱孝友兼盡)¶
　　王登震(雅州貢生性孝友康熙庚申諸兄嫂多卒/於疫登震乃與季弟撫育諸孤男女二十)¶
　　(人皆成立婚嫁家貧絃歌/自娯知州劉啟和甚重之)¶
<pb:KR2k0052_WYG_010-49a>¶
　　王翰中(雅州人父新命繼娶劉氏三十餘年無所/出癱廢牀第者三年翰中與婦朝夕更侍)¶
　　(飲食藥餌必躬進之劉臨終泣謂翰中夫婦曰願/爾子孫世代榮昌又事兄某如父終身不變里中)¶
　　(遭回禄者三火皆及門/而反人以爲孝友所感)¶
　　梅　頎(雅州人與弟頑俱諸生兄弟友愛/頎性尤公直讜論不阿後進畏服)¶
　　胡宗玉(雅州人與弟宗琮事父純臣母姜氏和樂/承歡朝夕匪懈父母壽俱九十有二同日)¶
　　(而/卒)¶
　　彭可富(蘆山人有孝行親亡廬墓哀毁骨/立知縣張緒揭其門曰永言孝思)¶
　　駱應成(蘆山人事親孝家貧傭工以奉/甘㫖有司旌其閭曰樸孝可風)¶
<pb:KR2k0052_WYG_010-49b>¶
　直𨽻嘉定州(雍正十二/年陞爲府)¶
　　彭　崇(峩眉人雍正癸卯進士嘗慮父母年迫桑/榆每朔望夜表奏上天有願减一已之算)¶
　　(以増二親之齡/云云聞者感嘆)¶
　　謝朝玉(榮縣人性至孝家貧奉養無缺居親喪朝/夕悲號三年不入内室後薦明經任大竹)¶
　　(訓導以/老辭歸)¶
　　鄒　玵(榮縣人康熙丙子舉孝亷母早卒玵與弟/三人俱幼能盡哀慕後繼母舒氏生少弟)¶
　　(於玵等衣食故從豐反逾已子玵雖受之暗給少/弟維均冬夜讀書以己衣爲少弟禦寒䕶惜備至)¶
　　(舒屢窺見信其友愛之誠自悔矯情由是一視/諸子人咸謂玵之孝友所感可爲異母者法)¶
<pb:KR2k0052_WYG_010-50a>¶
　　楊州英(榮縣人邑庠生貧能奉親菽水養志康熙/庚午登賢書後任昌化縣令未幾聞父樞)¶
　　(病篤力請終養歸侍湯藥父卒不起英竭力營/葬哀毁見骨亦得疾旋逝人有王戎死孝之比)¶
　直𨽻卭州¶
　　王俅士(卭州人康熙丙午舉人父孚顯卒異母弟/俶士年幼俅士以所貽田產器物盡讓之)¶
　　(仍代爲措辦差糧四十餘年中/兄弟友愛無異兒時里人義之)¶
　　陳國龍(卭州人同里陳思順年六十無嗣養以爲/子娶妻周氏思順夫婦貧且病國龍與周)¶
　　(朝夕奉養不懈及思順病劇臥榻經年家益窘不/能延醫國龍每夜焚香泣告於天乆之病竟愈)¶
　　鄧潁孳(卭州㧞貢生蚤孤事母孝母疾革謂曰兩/幼弟汝善撫之獨弱妹目𤯝奈何潁孶泫)¶
<pb:KR2k0052_WYG_010-50b>¶
　　(然跪應曰必使得所嗣是婚兩弟且敎以成立妹/贅同里白瑛爲置田產僕婢并延師課讀入泮食)¶
　　(餼與兩/弟等)¶
　直𨽻潼川州(雍正十二/年陞爲府)¶
　　萬谷陽(字律吹潼川州舉人母傅氏病篤朝夕侍/湯藥衣不解帶者累月一夕母夢天門放)¶
　　(榜有萬思壽三字覺語其事云吾病當愈子必獲/雋病果愈次年谷陽遂登鄉薦平居敦行好學著)¶
　　(述甚富年八/十以壽終)¶
　　楊先憲(字式穀潼川人嵗貢生敦品行博經史幼/以孝聞母閔病卒值獻逆之亂粗具殯殮)¶
　　(及蜀平始盡喪葬禮哀毁/如初廬墓三年鄉里稱之)¶
<pb:KR2k0052_WYG_010-51a>¶
　　彭　鎔(遂寧人十嵗喪母晝夜泣血欲絶粒以殉/父力勸之乃復食比長奉父克孝父善病)¶
　　(侍湯藥不離左右及父卒廬墓三年待諸弟以友/愛族黨稱之康熙丁卯登賢書任成都府敎授訓)¶
　　(課有方士争向學陞江/南震澤令政有循聲)¶
　　楊繼光(樂至人避獻賊亂奉母寓閬中得無恙順/治十六年母九十繼光年六十有四忽抱)¶
　　(重病屬其妻曰我死爾無過哀須自保愛孝養吾/母言訖而卒後其妻竭力事姑能成夫志至今傳)¶
　　(頌不/衰)¶
　　何　祉(射洪人遇母疾露禱求以身代割/股和藥以進康熙五年有司旌之)¶
　　周景旦(安岳人事親恭謹温凊不懈曾刲股愈/父疾康熙二十一年知縣鄭炳旌之)¶
<pb:KR2k0052_WYG_010-51b>¶
　　曾光祖(字輝前安岳人性至孝侍二人無疾言遽/色家貧竭力以供膳脩父病篤刲股以進)¶
　　(立愈康熙二十一年/知縣鄭炳旌其門)¶
　直𨽻瀘州¶
　　李鳳翔(瀘州人明末避亂山荘父如星病篤鳳翔/焚香露禱持刀刲股血流被體適賊衆大)¶
　　(至見而驚曰此孝子也戒衆/勿犯遂引去如星病亦尋愈)¶
　　李長亨(字㑹也合江人七嵗遇亂父華爲賊所執/亨泣求身代賊感動并釋之順治十七年)¶
　　(母任氏病篤刲股獲愈華患痢又嘗糞騐疾長亨/殁十年其季女年十二亦刲股以療其母人稱爲)¶
　　(孝德傳/家云)¶
<pb:KR2k0052_WYG_010-52a>¶
　　楊天植(江安諸生天性純篤孝養惟謹親疾/齋沐告天割股和藥以進病立愈)¶
　　湯日新(江安諸生事親孝愉色承歡親/病割股以進閭里咸稱孝子)¶
　　馮　竒(合江人父聖䀻病篤竒甫十嵗割股和藥/父食之病愈巡撫榜其門曰孝篤穉齡)¶
　　舒登華(合江人割股療親疾巡守/二道以烈孝可嘉旌之)¶
　　韓士修(字琢菴瀘州人康熙丙午解元癸丑成進/士選翰林庻吉士授檢討卒於官士修博)¶
　　(學能文弱冠應童子試學使者即期以解首既而/果然性至孝方赴省試時以母病堅不欲行其母)¶
　　(强起慰之曰吾幸無所苦兒但行倘成名即吾病/立愈矣不得已乃往甫終塲不待報馳歸母卒哀)¶
　　(毁幾不能生入館後值滇逆變蜀道阻絶思一見/其父不可得日夜憂泣成疾疾革强起衣朝衣西)¶
<pb:KR2k0052_WYG_010-52b>¶
　　(望拜哭辭其父爲書云兒不孝彌天今死矣願大/人勿以爲戚厚自愛也遂殂年僅三十有六同時)¶
　　(有癸卯舉人湯澯字岷水事親以孝/聞今瀘人言先輩文行必稱湯韓云)¶
　直𨽻資州¶
　　龔起鳳(資州人同妻王氏事親極孝母病夫婦皆/割股肉進之遂愈順治十八年學使席敎)¶
　　(事旌/之)¶
　直𨽻綿州¶
　　王允迪(字吉甫綿竹人邑諸生幼以竒童稱博極/經史事親誠敬父茂榮病允廸刲股以進)¶
　　(尋愈後居喪哀/毁里人稱其孝)¶
<pb:KR2k0052_WYG_010-53a>¶
　　胡大振(綿竹人事親至孝嘗割股療母病/逾年母死廬墓盡哀鄉里咸稱之)¶
　　茍克孝(綿州人獻賊之亂孝父被執乃紿賊曰隔/河有藏金盍令吾父取以進父得脱甫渡)¶
　　(克孝急呼父遠遁賊/怒亂刃交下死之)¶
　　趙延吾(字乂安安縣人家貧授徒縣城以供菽水/一日思親歸省遇水漲溺死有司旌之)¶
　　鄭廷富(安縣人值嵗儉父患病思肉/食廷富割股代之父病獲瘳)¶
　直𨽻茂州¶
　　林承恩(威州諸生父七旬病篤承恩情迫嚙指繕/表籲天求代數日承恩病卒而父疾果起)¶
　¶
<pb:KR2k0052_WYG_010-53b>¶
　¶
　¶
　¶
　¶
　¶
　¶
　¶
　四川通志巻十下¶
